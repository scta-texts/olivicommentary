<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber II, Quaestio 56</title>
        <author xml:id="PJO">Peter John Olivi</author>
        <editor xml:id="BJ">Bernardus Jansen S. I.</editor>
      </titleStmt>
      <editionStmt>
        <edition n="2015.06">
          <title>Liber II, Quaestio 56</title>
          <date when="2015-06-03">June 03, 2015</date>
        </edition>
      </editionStmt>
      <publicationStmt>
        <publisher>Ad Claras Aquas</publisher>
        <pubPlace>Quaracchi</pubPlace>
        <availability status="free">
          <p>Public Domain</p>
        </availability>
        <date when="1922">1922</date>
      </publicationStmt>
      <sourceDesc>
        <p>Quaestiones In Secundum Librum Sententiarum, ed. Bernardus Jansent, S.I, Ad Claras Aquas, Vol. II, 1924</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-06-03" who="#JW" status="draft" n="2015.06">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="includeList">
        <xi:include
          href="https://bitbucket.org/lombardpress/lombardpress-lists/raw/master/workscited.xml"
          xpointer="worksCited"/>
        <xi:include
          href="https://bitbucket.org/lombardpress/lombardpress-lists/raw/master/Prosopography.xml"
          xpointer="prosopography"/>
      </div>
    </front>
    <body>
      <div xml:id="pjo-l2q56">
        <head>Librum II, Quaestio 56</head>
        <p>Secundo quaeritur an pars intellectiva animae rationalis 
          quae communiter mens vocatur sit eiusdem 
          speciei cum parte intellectiva angeli, vel 
          an nostrae potentiae intellectuales sint eiusdem 
          speciei cum intellectualibus potentiis angelorum.</p>
        <div>
          <head>Et videtur quod non.</head>
          <p>1. Differentiae enim specificae diversarum specierum et 
            diversorum generum sunt inter se diversae specie; sed intellectivum (a) 
            humanum est ultima et (b) specifica differentia 
            hominis et (c) intellectivum angelicum angeli; constat autem 
            quod angelus et homo differunt specie; ergo et cetera.</p>
          
          <p>2. Item, quaecunque distinguuntur ab invicem per contraria 
            eis substantialia differunt specie; sed intellectivum 
            angelicum et humanum sic se habent, differunt enim per 
            unibile corpori et sensualitati et per non unibile, nam intellectivum 
            humanum (d) est essentialiter unibile et unitum corpori 
            humano et eius sensualitati, mens vero angeli est omnino 
            inunibilis eis; ergo et cetera.</p>
          
          <p>3. Item, intellectui humano, ut dicitur, est (e) essentiale 
            quod discurrat de principiis in (f) conclusiones, angelico vero (g) 
            est e contra essentiale quod eas videat sine discursu; ergo 
            differunt (h) per oppositas et (i) consubstantiales differentias. 
            Et consimiliter, ut dicitur, voluntas humana et angelica essentialiter 
            differunt per vertibile ab eo obiecto cui primo inhaesit 
            et per irrevertibile; quod probant per hoc: quia angelus 
            post (k) primum peccatum non potuit poenitere de illo, homo 
            vero potest et potuit.</p>
          
          <p>4. Item, intellectui humano, ut dicitur, est essentiale 
            quod quantum est ex se, sit a principio nudus omni specie 
            <pb n="299"/>intelligibilium acsi tabula rasa in qua nihil est pictum, est 
            etiam, ut dicitur, ei essentiale quod aliquando possit esse in 
            actu, aliquando non; e contra vero angelico intellectui est 
            essentiale quod sit plenus formis intelligibilium et quod sit 
            semper pervigil et in actu; ergo et cetera.</p>
          
          <p>5. Item, maior ratio quare possent videri eiusdem speciei 
            est: quia videntur habere eadem obiecta et aliquos actus 
            eiusdem speciei; sed quod ex hoc non sequatur ipsa esse 
            eiusdem speciei probo: quia constat quod sicut bos et homo 
            et leo differunt specie, sic et eorum formae sensitivae quibus 
            eorum corpora et organa informantur et sensificantur; sed 
            constat quod oculus bovis et hominis habent obiecta eiusdem 
            speciei et etiam visiones seu actus visuales, et idem est de 
            aliis sensibus eorum; ergo et cetera.</p>
        </div>
        <div>
          <head>In contrarium arguitur.</head>
          <p>1. Primo ex actibus et habitibus gratiae et gloriae: 
            Quia actus visionis et caritatis, quibus anima Petri videt 
            et amat aliquam rationem perfectam in Deo, videtur esse 
            eiusdem speciei cum actibus angeli eandem rationem videntis, 
            et maxime si <name ref="#Peter">Petrus</name> sit illi angelo in gloria coaequalis; 
            sed constat quod actus et habitus gratiae habent aliquas 
            essentiales diversitates secundum diversitates (a) subiectorum 
            et potentiarum in quibus sunt; nec mirum, quia habent se 
            ad illa sicut perfectiones ad perfectibilia et sicut accidentia 
            ad propria subiecta, unde videmus quod omnes habitus et 
            actus voluntatis differunt ab habitibus et actibus intellectus 
            per intellectivum et appetitivum, quia omnes hi sunt essentialiter 
            appetitivi, illi vero intellectivi.</p>
          
          <p>2. Secundo arguitur ex ratione principii activi: Quia 
            specifici et immediati actus seu inftuxus diversorum principiorum 
            activorum differunt specie sicut et ilia; sed constat 
            quod liber consensus seu liberum velle est actus specificus 
            et immediatus voluntatis liberae (b) et est ab illa tanquam 
            a principio activo; sed quando angelus et homo consentiunt 
            in idem obiectum et propter eundem finem, ita quod in illo 
            obiecto quicquid vult unus vult alter, tunc illi consensus videntur 
            esse omnino eiusdem speciei, ut verbi gratia, ecce 
            quod beatus Petrus non solum ex caritate vult mundum esse 
            sicut et angelus sibi in gloria coaequalis, sed (c) et propter 
            <pb n="300"/>easdem causas vult hoc nunc propter quas et angelus: ergo 
            videtur quod huiusmodi velle ipsorum sint eiusdem speciei 
            ac per consequens quod et potentiae activae ipsorum.</p> 
          
          <p>3. Tertio arguitur ex ratione divinae imaginis secundum 
            quam uterque est factus: Licet enim in Deo non sit proprie 
            dare naturam seu rationem specificam eo modo quo in 
            creatis, nihilominus est ibi secundum suum modum; constat 
            autem quod imago proprie dicitur similitudo speciei seu alicuius 
            secundum suam speciem, unde et in hoc differt a similitudine 
            quae dicitur vestigium; sed duae imagines vere 
            eiusdem speciei sunt eaedem specie, sicut patet de duabus 
            figuris seu imaginibus eiusdem sigilli; ergo et cetera. - 
            Sed forte contra hoc dicetur: quia imago eiusdem obiecti 
            est alterius speciei in intellectu et alterius in sensu et alterius 
            in pictura corporali. - Ad hoc dicitur quod saltem illae 
            quae sunt in corporali materia sunt semper eiusdem speciei 
            et consimiliter illae quae sunt in sensu particulari; ergo consimiliter 
            illae quae respectu eiusdem obiecti sunt in natura 
            seu potentia intellectuali erunt eiusdem speciei, et maxime, 
            quando huiusmodi imagines habent rationem imaginis non 
            solum quoad rationem exprimendi, sed etiam quoad suum 
            esse substantiale, sicut utique habet respectu Dei omnis 
            mens (a) seu omnis natura intellectualis. Praeterea, modus 
            secundum quem mens est ad imaginem Dei non respicit rationem 
            specificam divinae naturae secundum hunc gradum 
            vel illum nec secundum quod est (b) idea huius obiecti vel 
            illius praeterquam mentis. Si enim mens secundum suam 
            speciem respiceret certum gradum imitationis divinae naturae, 
            tunc nunquam esset ad imaginem Dei nec in sua propria 
            specie, nisi cum esset in illo gradu, ita quod non haberet 
            plus nec minus, et ita omnes mentes eiusdem speciei 
            necessaria essent aequales. Si etiam respiceret solas quasdam 
            ideas quorundam obiectorum aliorum a se, tunc eius potentiae 
            non possent deduci, etiam a Deo, ad ceteras ideas et 
            earum obiecta cognoscendas et amandas, quod constat esse 
            falsum. Unde sicut Verbum Dei Patris est actualiter expressivum 
            omnium idearum mentis paternae et totius sapientiae 
            eius, et ideo non possunt esse in Deo plura Verba: sic mens 
            creata secundum suam speciem est potentialiter deducibilis 
            ad quaecunque. Ex quo videtur quod non possint dari plures 
            species mentium.</p>
          
          <p><pb n="301"/>4. Quarto arguitur ex ordine utriusque ad eosdem ultimos 
            fines: Quae enim secundum suam essentiam sunt ordinabilia 
            et aliqualiter inclinata ad eosdem principales et proprios 
            fines et ad easdem proprias et finales perfectiones videntur 
            habere essentias eiusdem speciei; sed mens humana 
            et angelica sunt huiusmodi, quia ultima beatitudo (a) est propria 
            perfectio ipsarum; constat autem ex fide catholica quod 
            sunt ordinabiles ad beatitudinem eiusdem speciei, et etiam 
            plures mentes humanae perducuntur ad aequalem gloriam 
            angelorum et aliquae ad maiorem. Quod vero a quibusdam 
            dicitur primam propositionem esse veram de fine naturali, 
            non autem de supernaturali, gloria vero non est finis naturalis, 
            sed supernaturalis: a ceteris improbatur, quia non solum 
            secundum fidem, sed etiam secundum rectam rationem 
            constat quod omnis natura rationalis est per essentiam talis 
            quod proprius et ultimus eius finis non potest per naturam 
            creatam acquiri, sed solum per agens supernaturale nec 
            potest esse in aliqua forma mere naturali, immo oportet quod 
            sit in forma virtuali et gratifica et modo ineffabili unita et 
            uniente cum supernaturalissimo Deo. Et tamen haereticum 
            et erroneum esset dicere quin omnis natura rationalis ex 
            sua essentia et natura exigat talem perfectionem et finem, 
            unde et pro tanto est ei naturalis. Unde et quando naturaliter 
            appetit summam beatitudinem, secundum rem appetit 
            illam quae est supernaturalis, quia in nulla alia potest vere 
            salvari ratio summae beatitudinis nec ratio summi boni.</p> 
          
          <p>5. Quinto arguitur ex ambitu potentiarum intellectivarum: 
            Quaelibet enim ex sua specie habet totum ens pro 
            obiecto et intra suum potentialem ambitum potentialiter comprehendit 
            omnes species et modos habituum et actuum, qui 
            generi talis potentiae assignari possunt; sed si natura intellectualis 
            esset divisa in varias species, tunc altiorem et latiorem 
            ambitum obiectorum haberet sumpta in genere quam 
            prout esset sumpta sub aliqua suarum specierum et ita in 
            nulla sua specie haberet totum entis ambitum pro obiecto.</p>
        </div>
        <div>
          <head>Respondeo</head>
          <p>Quod secundum quosdam simpliciter differunt specie, 
            secundum alios vero non differunt specie quoad suas essentias 
            absolutas, sed solum quoad aliquos respectus et modos 
            <pb n="302"/>essendi eis annexos. - Qui enim volunt quod anima rationalis 
            secundum totam formalem suam essentiam sit forma corporis 
            coguntur dicere quod non solum secundum suam formam 
            sensitivam, sed et secundum intellectivam differat specie 
            simpliciter a mente angelica, quia nihil essentialius est 
            formae alicuius materiae quam quod sit forma et actus respectu 
            illius materiae. - Qui vero ponunt animam rationalem 
            esse formam corporis secundum solam partem suam (a) 
            sensitivam non coguntur tenere quod unio vel unitiva inclinatio 
            partis intellectivae ad partem sensitivam et ad corpus 
            sensificatum sit omnino id ipsum quod absoluta essentia 
            partis intellectivae, sed sufficit quod sit quaedam essentia relativa (b) 
            illi annexa, sicut piro insertae in arborem (c) pomum 
            est annexa inclinatio et unio ad pomum cui est inserta, aut 
            sicut ramo qui vivit et salva sua specie potest a stipite et 
            radice abscinde est annexa unio ad stipitem et radicem. 
            Quae quidem unio non posset tolli ramo salva sua specie, 
            si esset omnino id ipsum cum absoluta forma ipsius rami; 
            nec mirum, quia nec etiam actualis unio formae ad materiam 
            est omnino id ipsum cum forma.</p>
        </div>
        <div>
          <head>
            <supplied>Solutio Obiectorum</supplied>
          </head>
        <p>Sustinendo igitur ad praesens hanc positionem 
          ad primum dicitur quod ali quid potest dici differentia 
          specifica dupliciter: Primo quidem, quia est secundum 
          se sufficienter specificatum. Et hoc modo organizatio 
          capitis vel manus, qualis competit corpori humano, est quadam 
          forma specifica. Secundo modo potest dici specifica, quia 
          in sua ratione includit omnes rationes specificas sui totius 
          seu totalem specificationem ipsius. Et hoc solo secundo modo 
          est vera maior rationis praedictae, non autem primo modo, 
          quamvis et de primo modo possit dici quod talis differentia 
          specifica per hoc quod sibi alia adiunguntur et ipsa eis ad 
          constituendum unam totalem naturam cuiusdam novae speciei 
          ex eis compositae assumit circa se potius quam intra 
          se quandam aliam specificationem, secundum quam (a) potest 
          dici (e) quod differt specie etiam a se ipsa separatim et absolute 
          sumpta. Talis autem differentia specifica est secundum 
          istos intellectivum humanum, quia non dicit omnes rationes 
          <pb n="303"/>specificas hominis, quia in sensitiva humana complexio et 
          organizatio humana sunt quaedam rationes et differentiae 
          hominis specificae. Sed si poneretur unum nomen formae totali 
          ex his tribus conflatae, tunc ilia haberet rationem differentiae 
          specificae iuxta modum secundum. Si etiam intellectivo humano 
          auferretur a Deo omnis inclinatio ad corpus 
          et ad sensitivam humanam, ita quod in se et in sua materia 
          absolute stabiliretur, tunc eo ipso fieret non humanum et faceret 
          quandam novam speciem entis.</p>
        
          <p>Et per hoc patet ad secundum: Quia aliud est differre 
            ab aliis specie per solum se ipsum, aliud per aliam 
            essentiam sibi annexam. Unde materia unius corporis per 
            solam essentiam suam non differt specie a materia alterius 
            corporis, sed solum per diversas formas substantiales sibi annexas. 
            Unde isti dicunt quod Deus posset intellectivo angelico 
            tollere modum essendi quem habet et dare sibi inclinationem 
            ad corpus infigendo sibi seu suae materiae sensitivam 
            humanam, ita quod eo ipso de intellectivo angelico 
            fieret intellectivum humanum, sicut ex materia corporis humani 
            potest fieri materia corporis (a) bovini per variationem 
            formarum. Dicunt enim isti quod si pigmentarius potest diversas 
            species et virtutes gemmarum et herbarum artificialiter 
            commiscere, ut fiat ex eis confectio una: multo magis 
            Deus posset eas naturali commixtione unire ut fieret ex eis 
            una totalis natura.</p> 
          
          <p>Ad tertium dicitur quod discurrere et non discurrere 
            potius competunt intellectui per habitus et dispositiones ei (b) 
            annexos quam per solam essentiam suam. Causa enim non 
            <sic>discutendi</sic> est plenitudo scientalis habitus conclusionum aut 
            praeclaritas habitualis ingenii et vivacis aspectus ad varias 
            conclusiones ex principiis et in principiis (c) subito capiendas. 
            Unde tam anima Christi quam homines beati non solum in 
            Deo sed etiam in proprio genere ita repente vident naturales 
            conclusiones sicut et angeli. Et si Deus a principio ita paucos 
            habitus inseruisset intellectui angelico sicut nostro ita indigeret 
            discursu sicut et noster; quamvis nec adhuc omni 
            discurso careat, saltem in daemonibus, sicut alibi est ostensum. 
            - Illud etiam de invertibilitate angelicae voluntatis est 
            erroneum; non enim hoc competit sibi essentialiter plus 
            <pb n="304"/>quam homini. Cuius probationes omitto ad praesens, quia 
            ipsas alibi recitavi.</p>
          
          <p>Ad quartum dicendum quod esse ex se nudum ab 
            omni specie non est essentialius intellectui humano quam 
            angelica, quia nec species rerum sunt minus accidentales 
            intellectui angelica quam humano, quamvis (a) Deus ex suo 
            beneplacito plures species plenius et inseparabilius inseruerit 
            angelis a principio quam hominibus praeterquam Christo homini. 
            - Quod etiam subditur quod semper esse in actu est 
            essentiale intellectui angelico, oppositum vero est essentiale 
            intellectui humano, falsum est. - Utrorumque autem probationes 
            et explicationes omitto, quia tam ex se quam ex alibi 
            a me tactis de facili colligi possunt.</p> 
          
          <p>Ad quintum dicendum quod aliud est sensitivam 
            bovis differre specie a sensitiva hominis vel leonis et aliud 
            eius potentiam visivam vel auditivam, quia tota sensitiva 
            eorum multa varia hinc et inde includit plus quam faciant 
            istae potentiae vel illae. Potentiae enim istae non videntur 
            hinc et inde differre specie nisi solum per varias uniones et 
            inclinationes eis affixas praeterquam forte de potentiis sensitivae 
            humanae quae a doctoribus ponuntur esse infixae in 
            materia intellectuali tanquam quaedam paitiales formae illius. 
            Est autem dubium an potentia visiva bovis posset materiae 
            intellectuali infigi, ita quod fieret potentia sensitivae 
            humanae. Videtur enim quibusdam quod forma huius materiae 
            per aliam inclinationem sibi datam ad alteram formam 
            priorique sibi ablata potest fieri forma alterius materiae. Et 
            hoc est magis consonum potentiae Dei et universali ambitui 
            entis, quia non minus mirabile videtur naturam humanam 
            potuisse inclinari ad personam alterius naturae quam formam 
            de novo inclinari ad aliquam materiam sibi novam. Quomodocunque 
            tamen hoc sit, iuxta differentiam earum erit censendum (b) 
            de differentia visionum suarum.</p>
        </div>
      </div>
    </body>
  </text>
</TEI>