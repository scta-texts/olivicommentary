<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<!-- <?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?> -->
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title>Liber II, Quaestio 8</title>
                <author xml:id="PJO">Peter John Olivi</author>
                <editor xml:id="BJ">Bernardus Jansen S. I.</editor>
            </titleStmt>
            <editionStmt>
                <edition n="2015.05">
                    <title>Liber II, Quaestio 8</title>
                    <date when="2015-05-09">May 09, 2015</date>
                </edition>
            </editionStmt>
            <publicationStmt>
                <publisher>Ad Claras Aquas</publisher>
                <pubPlace>Quaracchi</pubPlace>
                <availability status="free">
                    <p>Public Domain</p>
                </availability>
                <date when="1922">1922</date>
            </publicationStmt>
            <sourceDesc>
                <p>Quaestiones In Secundum Librum Sententiarum, ed. Bernardus Jansen, S.I, Ad Claras Aquas, 1922</p>
            </sourceDesc>
        </fileDesc>
        <revisionDesc status="draft">
            <listChange>
                <change when="2015-04-27" who="#JW" status="draft" n="2015.05">
                    <p>Created file for the first time.</p>
                    <note type="status">
                        <note type="collabaration">Yes</note>
                        <note type="validating-schema">lbp-0.0.1</note>
                        <note type="transcription-type">critical</note>
                    </note>
                </change>
            </listChange>
        </revisionDesc>
    </teiHeader>
    <text>
        <front>
            <div xml:id="includeList">
                <xi:include
                    href="https://bitbucket.org/lombardpress/lombardpress-lists/raw/master/workscited.xml"
                    xpointer="worksCited"/>
                <xi:include
                    href="https://bitbucket.org/lombardpress/lombardpress-lists/raw/master/Prosopography.xml"
                    xpointer="prosopography"/>
            </div>
        </front>
        <body>
            <div xml:id="pjo-l2q8">
                <head>QUAESTIO VIII.</head>
                <p>Secundo quaeritur an esse et essentia sint idem.</p>
                <div>
                    <head>Et videtur quod non.</head>
                        
                    <p>1. Quia actus differt ab eo cuius est actus; sed esse est
                       actus entis et essentiae; ergo et cetera.</p>
                    
                    <p>2. Item, omne limitatum et participatum differt ab eo
                       per quod limitatur et in quo participatur; sed esse limitatur
                       ad certum genus et speciem per essentiam cuius est et a
                       qua participatur: esse enim, quantum est de se, est illimitatum
                       et indistinctum.</p>
                    
                    <p>3. Item, eadem essentia speciei habet diversa esse in
                       diversis individuis; ergo ilia esse differunt ab ipsa.</p>
                    
                    <p>4. Item, materia habet esse diversa sub diversis formis,
                       ergo ipsa differt a suo esse.</p>
                    
                    <p>5. Item, quod est proprium solius Dei non competit creaturae;
                       sed proprium est solius Dei quod ipse sit suum esse,
                       et e contrario; unde <ref><name ref="#HilaryOfPoitiers">Hilarius</name>, VII <title ref="#deTrinitate">De Trinitate</title></ref>, dicit (1)
                       quod  <quote>esse non est accidens Deo, sed subsistens veritas</quote> ;
                       ex quo, videtur, supponetur quod esse creatum sit accidens;
                       Deus etiam appropriavit sibi hoc nomen dicens (2) <name ref="#Moses">Moysi</name>:
                        <quote>Ego sum qui sum et qui est misit me ad vos</quote> .</p>
                        
                    <p>6. Item, idem verissime et propriissime praedicatur de
                       se ipso; ergo esse verissime praedicabitur de essentia cuius
                       est, et e contrario; sed hoc falsum; ergo et cetera</p>
                    
                    <p>7. Item, nihil potest cogitari aut intelligi non intelligendo
                       illud quod est idem cum eo; sed essentia creata potest
                       intelligi sine suo esse, immo et potest intelligi non esse,
                       quod est amplius.</p>
                    
                    <p>8. Item, illud quod est (a) de se indeterminatum ad duo
                       opposita non est aliquod illorum; sed essentia est de se indeterminata
                       ad esse et non esse; unde et potest esse vel
                       non esse.</p>
                    
                    <p>9. Item, successivum differt ab eo quod permanet in
                       tota successione; sed esse secundum quod plus durat plus
                       succedit, essentia vero permanet eadem; ergo et cetera.</p>
                    
                    <p>10. Item, humanitas Christi habet aliud esse quam nostra;
                       et gutta aquae habet aliud esse, quando est in fluvio,
                       aliud, quando est per se; et tamen essentia est eadem et
                       eiusdem speciei. </p>
           
                </div>
                <div>
                    <head>[Respondeo]</head>
                    
                    <p>Circa istam quaestionem sunt tres modi dicendi
                       hodie satis solemnes (b). — Quorum primi
                       dicunt quod esse differt ab essentia cuius est esse sicut
                       accidens a subiecto; motique sunt quibusdam rationum
                       praemissarum. </p>
                    
                    <p>Secundi vero dicunt quod differt ab ea realiter: est
                       enim actus ab ea manans et eam consequens, non tamen
                       manans sic ab ea quod transeat in aliud genus; quia non
                       est (c) ei accidentale sed substantiale. — Isti autem videntur
                       esse moti ex eo quod esse videtur in se claudere intellectum
                       (d) essentiae cum quadam additione et quia id quod dicit
                       dicit per modum actus verbalis, essentia vero per modum
                       quidditatis nominalis; ex quibus videtur quod sit actus manans
                       ab essentia et (e) eam praesupponens et consequens.</p>
                    
                    <p>Tertii dicunt quod realiter sunt omnino idipsum (f), ita
                       quod idem dicunt, sed sub alia ratione.</p>
                    
                    <p>Isti autem suum dictum asstruunt ostendendo primo
                       quod esse non est accidens essentiae cuius est et secundo
                       quod non est substantiale, aliquid realiter addens ad eam et
                       praecipue eo modo quo dicunt secundi.</p>
                    
                    <p>Primum autem probant sic. Omne subiectum prius
                       est naturaliter quam suum accidens; accidentale enim esse
                       dependet a subiecto et non e contrario; sed (a) impossibile est
                       quod essentia sit prius naturaliter quam suum esse; ipsa etiam
                       in tantum dependet a suo esse quod ex sola ablatione illius
                       annihilatur seu corrumpitur. — Item, omne accidens differt
                       per essentiam a suo subiecto et omne receptum a recipiente,
                       ergo si esse est accidens receptum in essentia sua, ipsum differt
                       essentialiter ab illa; ergo habet aliam essentiam ab illa,
                       si ergo esse necessario differt ab essentia quae per ipsum est,
                       ergo ipsum esse differret (b) ab illa essentia per quam differt
                       ab ilia essentia cuius dicebatur esse accidens; et tunc de
                       hac secunda essentia potest argui sicut et de prima et sic in
                       infinitum. — Item, si esse est accidens, oportet quod sit in
                       aliquo praedicamento accidentis, et hoc aut ut genus vel
                       species vel differentia vel aliquod principium formale illius
                       generis. Si autem est genus, ergo est quaedam essentia distinguenda
                       in species per differentias sibi additas; et cum
                       pro regula habeatur quod omnis essentia differt a suo esse
                       sicut subiectum ab accidente, ergo ipsum esse differet ab
                       ista essentia sicut et (c) a prima; praeterea, esse non videtur
                       habere differentias nisi solas illas quas habet essentia
                       cuius est. Si vero est species illius generis; ergo aliquid (d)
                       est communius quam esse quod est genus ipsius esse ; quod
                       est falsum, quia nihil est communius quam esse. Si vero
                       est principium formale illius generis, tunc ipsum est quaedam
                       pars essentiae eius; quae essentia ex eo quod est ex
                       aliis partibus constituta recipit in se quoddam esse accidentale
                       per quod existit; quae omnia sunt multis absurditatibus
                       plena. — Item, nihil est magis substantiale quam sit ipsum
                       subiectum seu ipsum per se ens sibi ipsi; sed illud quod proprie
                       est per se ens et quod omnibus aliis subiacet tanquam
                       sustinens ilia est suppositum substantiae, quod prima substantia
                       vocatur; ipsum autem in sua ratione formaliter includit
                       per se esse et per se existentiam; per se autem esse est quoddam
                       esse; ergo et cetera. — Item, nulla forma proprie informatur
                       ab alio; et esto quod informaretur, ipsum informans
                       necessario esset aliqua forma; sed omnes essentiae formarum
                       sunt purae formae; si autem esse est accidens earum, utique
                       informantur ab illo; ergo (a) sequitur quod formae sit forma
                       et iterum quod ipsum esse est quaedam forma. — Item, nullum
                       accidens dat esse simpliciter, sed solum esse tale et esse secundum
                       quid. — Item, omne accidens per aliquam inhaerentiam
                       inhaeret suo subiecto, quae inhaerentia se habet ad accidens
                       per eam inhaerens tanquam quoddam esse talis essentiae; ergo
                       esse substantiae habebit quandam inhaerentiam sic se habentem
                       ad ipsum; quod est absurdum et ridiculosum. — Item, constat
                       quod proprium esse substantiae multum debet differre a
                       proprio esse accidentium; ergo satis videtur quod debeat esse
                       in alio praedicamento. — Item, album secundum <name ref="#Aristotle">Aristotelem</name>
                       (1) est in praedicamento qualitatis; sed album et (b) esse
                       albedinis videntur esse idem; ergo et cetera. — Item, secundum
                       hoc motus qui terminatur immediate ad formam non
                       terminabitur immediate ad esse formae, sed solum mediante
                       forma; et ita naturaliter prius educet formam quam suum
                       esse. — Item, secundum eos accidens, saltem proprium, causatur
                       a substantia; unde dicunt quod materia cum forma
                       causa est omnium accidentium quae sunt in ea; sed impossibile
                       est quod aliqua res sit causa sui esse; ergo impossibile
                       est quod suum esse sit accidens eius. — Item, secundum eos
                       forma dat esse materiae et ex forma cum materia consurgit
                       seu resultat esse compositi; si ergo forma dando esse materiae
                       dat aliud quam se ipsam, oportebit quod det illud efficiendo
                       seu originando; ergo est causa efficiens sui esse formalis
                       quod dat materiae; si etiam esse compositi consurgens
                       ex unione formae cum materia est aliud ab eis ut sic unitis,
                       oportebit quod originaliter sive effective causetur ab eis;
                       quod est impossibile, quia eo ipso essent causa effectiva sui
                       totius seu compositi.</p>
                    
                    <p>Secundum vero probant sic et primo quantum
                       ad hoc quod secundi (c) dicunt quod esse naturaliter subsequatur
                       essentiam et praesupponat eam: omne enim quod naturaliter
                       subsequitur alterum habet necessario esse post esse
                       illius; ergo essentia prius est quam suum esse, quod est impossibile,
                       etiam Deo. — Item, videtur quod naturaliter prius possit
                       a Deo fieri sine posteriori; ergo essentia posset a Deo fieri
                       sine suo esse. — Secundo quantum ad hoc quod dicunt
                       quod esse manat originaliter ab essentia cuius est; constat
                       enim quod originari non est aliud quam (a) fieri; fieri autem
                       non est aliud quam effici; ergo esse substantiale fit ab essentia;
                       sed esse angeli et primorum entium non fit nisi per creationem.;
                       ergo et cetera. — Item, (b) omnis effectus inmediatus
                       est similitudo suae causae habens se per analogiam ad illam;
                       ergo esse est quasi quaedam qualitas similis essentiae a qua
                       manat. — Item, omnis actus immediate manans ab alio est
                       eius actio et operatio; ergo si, prout dicunt, esse est actus
                       manans ab essentia, sequitur quod esse sit quaedam actio
                       essentiae. — Item, impossibile est quod aliquod essentialium
                       rei naturaliter sequatur totam essentiam rei et impossibile
                       est quod fiat a tota (c) essentia eius, quia tunc sequeretur
                       se ipsum et fieret a se ipso, quoniam omne essentiale aut
                       est principium constitutivum essentiae aut est ipsa essentia.
                       — Tertio probant hoc directius quantum ad hoc quod alii
                       dicunt quod esse differt realiter ab essentia cuius est tanquam
                       illud realiter superaddens ad eam. Quod enim hoc esse
                       non possit probant; quia si differt ab essentia, aut differt
                       sicut pars a toto aut sicut totum a parte aut sicut duae
                       essentiae diversae. Primum et secundum nec ipsi (d) dant nec
                       dari potest; tertium vero dari non potest, nisi vel sint simpliciter
                       duo entia aut quod unum sit accidens alterius; et
                       tunc redit (e) opinio prima. Sed forte dicent quod esse non
                       differt (f) ab essentia, sicut essentia ab essentia (g), sed solum
                       sicut esse ab essentia. Sed contra; quia si nullo modo differunt
                       sicut duae essentiae, ergo essentia et quidditas unius
                       est essentia et quidditas alterius; sed quaecunque sic se
                       habent sunt omnino idipsum, sicut patet etiam in personis
                       divinis et in esse personali earum. — Item, si esse realiter
                       differt ab essentia solum ut esse, ergo ipsum secundum se
                       et in se nullam habet quidditatem vel essentiam; ex quo
                       sequitur quod sit omnino nihil. — Item, detur quod Deus
                       nihil cesset facere nisi solum ipsum esse; constat quod eo
                       ipso cessat facere essentiam; ergo nihil aliud erat facere
                       esse quam facere essentiam; et hoc ipsum patet arguendo
                       e contrario, utpote si detur quod Deus creet solam essentiam.
                       — Item, idem non est realiter idem sibi ipsi per aliud
                       a se; sed nihil est realiter idem sibi nisi per esse identitatis
                       seu per esse suae essentiae; homo enim non est realiter
                       seu actualiter homo nisi per esse suae humanitatis, nec
                       albedo est realiter albedo nisi per esse suae albedinis, et sic
                       de aliis. — Item, abstractum et concretum seu idem sumptum
                       abstractive et concretive omnino dicit idipsum; sed esse et essentia
                       sunt huiusmodi. Secundum enim <name ref="#Augustine">Augustinum</name> sic
                       se habet esse ad essentiam sicut currere ad cursum et per
                       se existere ad suppositum vel substantiam; unde, <ref>VII <title ref="#CityOfGod">De Civitate</title>,
                       capitulo 4</ref>, dicit (1):  <quote>Sicut ab eo quod est esse appellatur
                       essentia, ita ab eo quod est subsistere substantiam dicimus</quote> ;
                       et <ref>V <title ref="#deTrinitate">De Trinitate</title>, capitulo 2</ref> (2);  <quote>Sicut ab eo quod
                       est sapere dicta est sapientia et ab eo quod est scire dicta
                       est scientia, ita (a) ab eo quod est (b) esse dicta est essentia</quote> .
                       Item, <ref>XII <title ref="#CityOfGod">De Civitate</title>, capitulo 2</ref>, dicit (3):  <quote>Cum Deus
                       summa essentia sit, hoc est, summe sit et ideo immutabilis sit,
                       rebus quas ex nihilo creavit esse dedit sed non summe esse;
                       et aliis dedit esse amplius, aliis minus atque ita naturam essentiarum
                       gradibus ordinavit; sicut enim ab eo quod est sapere
                       vocatur sapientia, sic ab eo quod est esse vocatur essentia,
                       ac per hoc ei naturae quae summe est contraria
                       natura non est nisi quae non est; ei quippe quod est non
                       esse contrarium est, et propterea Deo, id est, summae essentiae
                       nulla essentia contraria est</quote> . — Item, <ref><name ref="#Anselm">Anselmus</name>,
                       <title ref="#Monologion">Monologion</title> (c), capitulo 6</ref>, dicit (4) quod  <quote>summa essentia sic
                       est per se et ex se sicuti dicitur quod lux lucet vel est lucens
                       per se ipsam et (d) ex se ipsa; quemadmodum enim
                       se habent ad invicem lux et (e) lucere et lucens, sic sunt ad
                       invicem essentia et esse et ens, hoc est existens sive subsistens;
                       ergo summa essentia et summe esse et summe
                       ens, id est, summe existens, non dissimiliter sibi conveniunt
                       quam lux et lucere et lucens</quote> ; haec <name ref="#Anselm">Anselmus</name>. Item,
                       <ref><name ref="#Augustine">Augustinus</name>, libro (f) <title>De immortalitate animae</title>, capitulo 11</ref>,
                       volens probare quod nulla essentia, in quantum essentia est,
                       habet aliquid contrarium subdit (5):  <quote>Omnis enim essentia non
                       ob aliud essentia est nisi quia est; esse autem non habet
                       contrarium nisi non esse; unde nihil est ipsi esse contrarium</quote> ;
                       haec <name ref="#Augustine">Augustinus</name>. Item, <ref>VI <title ref="#deTrinitate">De Trinitate</title>, capitulo
                       1</ref>:  <quote>Absurdum est</quote>  inquit (1)  <quote>dicere candidum non
                       esse candorem</quote> ; et post (2);  <quote>Sicut candor ad se ipsum dicitur
                       candidus, ita et sapientia ad se ipsam dicitur sapiens</quote> ;
                       quod non est verum nisi concretivum esse candoris et sapientiae
                       sit idem quod essentia candoris et sapientiae; et
                       sumo hic concretum pro habente in se essentiam et esse
                       candoris; hoc enim modo essentia candoris magis habet se
                       ipsam et suum esse quam subiectum eius habeat ipsam,
                       quia ipsa habet hoc primo et per se et per omnimodam identitatem,
                       subiectum autem eius habet hoc per ipsam; et pro
                       tanto verius dicitur candor esse candidus quam subiectum
                       eius dicatur esse candidum.</p>
                    
                    <p>Nota autem quod omnes rationes probantes quod realiter
                       non differant probant quod esse non sit accidens essentiae.</p>
                    
                </div>
                <div>
                    <head>[Solutio Obiectorum]</head>
                    
                    <p>Ad primum igitur in contrarium dicendum quod esse
                       non est actus essentiae sicut forma est actus (a) materiae,
                       sed solum eo modo quod ipsamet essentia est (b) actus essentiae
                       et entis, et sumitur hic actus pro actualitate seu
                       entitate. Unde valde absurdum est quod quidam dixerunt,
                       scilicet quod esse sit quasi quaedam actio essentiae; propter
                       quod, ut (c) dicunt, nulla substantia potest aliquam aliam
                       operationem facere nisi mediante aliqua potentia vel qualitate,
                       quia nihil potest immediate in duos actus. Absurdum
                       etiam est id quod alii dixerunt, scilicet quod essentia se
                       habet ad esse sicut potentia ad actum; quia secundum hoc
                       actualis entitas rei et eius actualis forma erunt pura potentia
                       ad esse et potius erunt non ens quam ens; quia quod
                       secundum se et in quantum tale nihil habet de esse (d) est
                       de se in quantum tale omnino non ens. Secundum hoc etiam
                       essentia esset quasi materia et esse esset eius forma substantialis;
                       nam per suam informationem essentia acciperet
                       esse simpliciter. Secundum hoc etiam essentia omnis formae
                       creatae esset pura potentia et ita falso vocaretur actus et
                       falso distingueretur a materia tanquam actus a potentia;
                       falso etiam diceretur quod forma dat esse materiae, quia 
                       nec daret sibi illud effective nec formaliter; immo ipsum
                       esse daret se ipsum materiae inhaerendo ei et communicando
                       ei suam existentiam.</p>
                    
                    <p>Ad secundum dicendum quod esse non est communius
                       aut illimitatius quam essentia, immo omnino currunt de
                       pari. Sed quantum ad modum intelligendi essentia est prior
                       et communior, quia sumitur per modum abstracti, esse vero
                       per modum concreti; unde esse non potest intelligi sine ratione
                       essentiae et entis. Si ergo esse commune limitatur per
                       aliquid in quo recipitur, ergo eadem ratione essentia et ens;
                       quod est absurdum, quia tunc omnis essentia et omne ens
                       essent recepta in alio a se. — Praeterea, (a) potius deberet
                       dici quod esse commune limitatur per specialia esse aut per
                       differentias essendi specificas quam quod limitetur et distinguatur
                       per varias essentias in quibus recipitur. — Praeterea,
                       albedo non mutat speciem propter diversitatem suorum subiectorum
                       et idem est de aliis formis; ergo nec esse mutabit
                       speciem propter diversitatem suorum recipientium. —
                       Praeterea, recipiens in quantum recipiens nihil efficit (b) in
                       recepto, immo in quantum recipiens dicit solum potentiam
                       passivam et non activam; ergo receptiva ipsius esse nullam
                       distinctionem aut limitationem facient in ipso. Igitur frustra
                       auctores primae positionis fundaverunt se in praedicta ratione
                       dicentes quod si esse non esset in alio receptum, tunc esset
                       omnino unum et illimitatum et imparticipatum, non advertentes
                       quod hoc ipsum sequetur de essentia et etiam de materia
                       et de omni supposito seu prima substantia, quia constat quod
                       ista non sunt in alio a se recepta. Dato etiam quod per sua
                       subiecta limitaretur et numeraretur, adhuc huiusmodi limitatio
                       non esset aliud quam eius individuatio et numeralis multiplicatio;
                       ergo esse in omnibus rebus differret solum numero
                       et non genere vel specie. Quis autem dicet quod esse substantiale
                       vel accidentale seu esse per se et esse in alio et esse
                       simplex et extensum, spirituale et corporale, vivens et non
                       vivens, intellectuale et non intellectuale non differant genere
                       vel specie? — Sciendum igitur quod nec enti nec ipsi esse
                       ex ratione sua generali aut speciali convehit illimitatio vel
                       unitas, licet ex ratione generali non habeat limitari vel distingui.
                       Et idem est de quolibet communi et universali, quia
                       si haberet, tunc nunquam posset esse in aliquo sine praedicta
                       illimitatione et unitate et tunc quodlibet universale 
                       esset realiter unum et illimitatum in omnibus individuis suis;
                       abstractio (a) igitur quae competit esse creato cummuniter
                       sumpto non negat limitationem aut sui multiplicationem, sed
                       sola abstractio divini esse hoc facit.</p>
                    
                    <p>Sed dicunt quod <name ref="#Boethius">Boethius</name>, in libro <title ref="#deHebdomadibus">De hebdomadibus</title>,
                       dicit (1):  <quote>Diversum est esse et id quod est, ipsum enim esse
                       nondum est; at vero quod est accepta forma essendi est
                       atque consistit, quod est, participare aliquo potest, sed ipsum
                       esse nullo modo aliquo participat</quote> ; et post:  <quote>Omne simplex
                       esse suum et id quod est unum habet; omni composito
                       aliud est esse, aliud ipsum est</quote> . — Ad quod dicendum quod
                       <name ref="#Boethius">Boethius</name> per  <quote>esse</quote>  intelligit formam substantialem, per
                        <quote>quod est</quote>  vero intelligit materiam. Quod patet primo, quia
                       ipsum esse vocat formam essendi receptam in ipso quod
                       est, sicut patet in auctoritate praemissa. Secundo, quia ibidem
                       dicit:  <quote>Diversum est esse aliquid et esse aliquid in
                       eo quod est</quote> ; illic enim accidens, hic substantia significatur;
                       ex quo patet quod ipsum esse simpliciter sumptum vult
                       esse substantiam. Tertio, quia paulo post dicit;  <quote>Quorum
                       substantia bona est, id quod sunt bona sunt; id quod sunt.
                       autem habent ex eo quod est esse; esse igitur ipsorum bonum
                       est, igitur substantialia bona sunt</quote> . Constat autem quod
                       haec conclusio non sequitur ex praemissis, nisi ipsum esse
                       sit substantiale rebus. Quarto, quia, libro <title ref="#deTrinitate">De Trinitate</title>, dicit
                       (2):  <quote>Omne namque esse a forma est; nihil igitur secundum
                       materiam esse dicitur, sed secundum propriam formam;
                       sed divina substantia sine materia forma est atque ideo
                       unum est et est id quod est; reliqua enim non sunt id quod
                       sunt, unumquodque enim habet esse suum ex lis ex quibus
                       est, id est, ex suis partibus et est hoc atque hoc, id est, partes
                       suae coniunctae</quote> .</p>
                    
                    <p>Ad tertium dicendum quod essentia speciei est ita
                       multiplicata in suis individuis sicut et suum esse; et ideo
                       non est in eis eadem realiter, sed solum secundum modum
                       intelligendi; sicut autem possumus eam intelligere communiter
                       vel particulariter, sic et suum esse.</p>
                    
                    <p>Ad quartum dicendum quod eadem materia habet sub
                       diversis formis idem esse materiale; pro quanto vero habet
                       diversas formas, pro tanto habet diversa esse formalia.</p>
                    
                    <p>Ad quintum dicendum quod esse communiter sumptum
                       non est proprium solius Dei, sed esse antonomastice
                       sumptum; et hoc modo <title>Sacra Scriptura</title> et Deus ipse appropriat
                       sibi nomen essendi et consimiliter appropriatur ei nomen
                       essentiae. — Quod autem haec ita sint patet: <ref><name ref="#Augustine">Augustinus</name>
                       enim, V <title ref="#deTrinitate">De Trinitate</title> (a), capitulo 2</ref>, praemisso (1) quod
                        <quote>ab eo quod est esse dicta est essentia</quote>  subdit:  <quote>Et quis
                       magis est quam ille qui dixit (2) <name ref="#Moses">Moysi</name>: <quote>Ego sum qui sum
                       et dices filiis Israel qui est misit me ad vos?</quote> sed aliae
                       essentiae sive substantiae capiunt accidentia quibus mutantur,
                       Deo autem aliquid accidere non potest et ideo sola
                       est incommutabilis substantia vel essentia quae Deus est; cui
                       profecto ipsum esse — unde essentia nominata est — maxime
                       ac verissime competit</quote> . Item, <ref>VII <title ref="#deTrinitate">De Trinitate</title>, capitulo
                       5</ref> (3):  <quote>Manifestum est Deum abusive substantiam vocari,
                       ut nomine usitatiori intelligatur essentia quod vere ac
                       proprie dicitur, ita ut fortasse solum Deum dici oporteat essentiam;
                       est enim vere solusque incommutabilis est; quod nomen
                       <name ref="#Moses">Moysi</name> annuntiavit, cum ait: <quote>Ego sum qui sum et qui
                       est misit me</quote> et cetera</quote> . — Item, <name ref="#Jerome">Hieronymus</name>, <title>ad Marcellam</title>
                       (4):  <quote>Deus solus qui exordium non habet verae essentiae
                       nomen tenuit, quia in eius comparatione qui vere est,
                       quia incommutabilis est, quasi non sunt quae mutabilia sunt</quote> ;
                       et post (5):  <quote>Solus igitur Deus est, cuius essentiae nostrum
                       esse comparatum non est</quote> . — Quod autem dicitur, scilicet
                       quod soli (b) Deo est proprium quod sua essentia sit suum
                       esse, nusquam legi in dicto alicuius sancti. Sed bene dicunt (c)
                       quod soli essentiae divinae est proprium quod in sua ratione
                       habet esse omnino incommutabile et pure necessarium et
                       aeternum, quod vocatur esse a se; tale enim esse nullo modo
                       includitur in aliqua alia essentia. Qui autem dicunt quod
                       Deus non potest non (d) esse, quia sua essentia est suum esse,
                       potius deberent dicere quod ideo (e) non potest mutari, quia
                       in ratione (f) sua et in ratione sui esse cadit immutabilitas
                       et aeternitas et essendi necessitas et non-essendi impossibilitas
                       et quicquid est summae actualitatis. Quomodo autem
                       dictum eorum non sit simpliciter verum in sequentibus argumentis
                       tangetur. — Sciendum etiam quod <name ref="#HilaryOfPoitiers">Hilarius</name> non
                       intendit dicere illud pro quo verbum eius est assumptum, nec
                       omnino sic dicit sicut allegatum est. Non enim dicit quod
                       esse non est accidens, sed dicit  <quote>esse non est accidens nomen</quote> ;
                       intendit enim ibi probare quod quando dicitur: Deus
                       erat Verbum, quod ipsum Verbum non dicitur Deus solum
                       nuncupative, sed potius dicitur quod est Deus simpliciter et
                       realiter. Unde subdit (1) quod non (a) ita attribuitur sibi nomen
                       Dei sicut <name ref="#Moses">Moysi</name>, quando dicitur (2) constitutus esse deus
                       Pharaonis, aut sicut aliis, quando dicitur (3)  <quote>Ego dixi, dii
                       estis</quote> ; ut enim ibi ostendit, ipse modus loquendi docet eos
                       nuncupative, non naturaliter aut ex natura sui generis dictos
                       esse deos. Ostendens ergo quod Verbum realiter est Deus
                       subdit (4):  <quote>Hic autem rei significata substantia est, cum dicitur:
                       Deus erat; esse enim non (b) est accidens nomen sed
                       subsistens Veritas</quote> . Ex quo patet quod vult dicere quod cum
                       Verbum dicitur esse Deus, le  <mentioned>esse</mentioned>  significat entitatem realem
                       et veram, non nominationem accidentalem. Et ita patet
                       quod auctoritas eius praeallegata nihil facit ad propositum.</p>
                    
                    <p>Ad sextum dicendum quod idem sub eadem ratione
                       sumptum propriissime praedicatur de se, sed non si sub diversa
                       ratione sumatur; alias propriissime diceretur quod Deus
                       Pater est Filius, quia verissime sunt omnino idipsum; vere
                       etiam ac proprie diceretur quod essentia Dei, in quantum
                       est communis trium, generat et generatur, quod est falsissimum
                       (c).</p>
                    
                    <p>Ad septimum dicendum primo quod aliquid potest
                       sub una sui ratione cogitari absque hoc quod cogitetur sub
                       omni ratione sua; alias Deus nunquam vere cogitatur a nobis.
                       — Secundo potest dici quod essentia nunquam cogitatur
                       sine ratione essendi nominaliter sumpta; alias non cogitaretur
                       sub ratione entis. Verum est quod ipsum esse potest
                       dupliciter cogitari: uno modo, cogitando rationem et quidditatem
                       eius; alio modo, cogitando ipsum ut praesentialiter
                       existens aut ut praeteritum vel futurum. Et consimiliter potest
                       essentia dupliciter cogitari. Primo igitur modo cogitatur
                       res et eius esse, sed non cogitatur res esse actu; et consimiliter
                       cogitatur tunc ipsum esse absque hoc quod sit actu 
                       seu de praesenti. — Quod autem dicitur quod essentia potest
                       cogitari non esse; hoc ipsum coguntur dicere de ipso esse;
                       constat enim quod omne esse creatum potest pro aliquo tempore
                       cogitari non esse, in tantum quod vere dicimus quod
                       omne esse creatum potuit semper non esse; potuit enim Deus
                       facere quod nunquam fuisset vel foret. Si ergo ratio praedicta
                       bona est, sequitur quod omne esse creatum realiter
                       differat a se ipso. Si etiam vera est ratio dicentium quod
                       si essentia creata esset suum esse, nunquam posset non esse;
                       sequitur quod si esse creatum est idem quod suum esse, nunquam
                       poterit non esse; aut dicant quare magis sequatur
                       illic quam istic. — Miror autem unde habent quare licet essentia
                       sit idem quod sua essentia, non tamen ex hoc sequitur
                       quod non (a) possit non esse essentia, cum possit tota
                       annihilari. Miror, inquam, unde habent quare hoc ipsum non
                       possit stare, si essentia est suum esse. Sed dicunt quod ideo
                       essentia quae esset suum esse non posset corrumpi, quia idem
                       non potest separari a se ipso; ergo esse non posset separari
                       a tali essentia. Sed mirum quod non advertunt quod secundum
                       hoc sequitur quod nullum esse poterit corrumpi; quia
                       eadem ratione non poterit separari a se ipso. Argumentum
                       autem nihil valet, quia res non annihilantur per divisionem
                       sui a suo esse, sed potius per corruptionem ipsius essentiae;
                       unde si per impossibile remaneret essentia separata a suo
                       esse, indubitanter ilia essentia adhuc esset actu essentia.
                       — Rursus, cum dicitur quod essentia potest non esse, ilia potentia
                       non dicit aliud quam essentialem defectum seu defectibilitatem
                       ipsius essentiae et sui esse. — Cum etiam dicitur
                       quod esse nominaliter sumptum potest cogitari non esse, non
                       autem esse (b) verbaliter sumptum, quia tunc consignificat
                       praesens tempus et actualem existentiam sui in illo, ex quo
                       videtur quod esse nominale differat realiter ab esse verbali;
                       dicendum quod esse sumitur nominaliter ex hoc quod ipsum
                       consideramus et consignificamus absque consignificatione alicuius
                       temporis; tunc vero sumitur verbaliter, quando sumitur
                       cum consignificatione (c) temporis praesentis vel praeteriti
                       vel futuri; ex quo patet quod non differunt penes essentialem
                       (d) et absolutam actualitatem ipsius esse, sed solum
                       penes consignificationem et non consignificationem temporis.
                       Nec est intelligendum quod esse nominale sic cogitetur non 
                       esse quod ratio non entitatis sit eadem cum ratione ipsius
                       esse, sed ex hoc solo quod esse, prout est a nobis absolute
                       intellectum, potest cogitari non habere esse reale extra, id est,
                       non habere se ipsum extra sed tantum in intellectu.</p>
                    
                    <p>Ad octavum dicendum quod prima est vera in iis
                       quae possunt esse sub utroque oppositorum, non autem quando
                       alterum oppositorum non est aliud quam destructio ipsius
                       rei; unde nunquam est sub eo realiter, sed solum imaginarie.
                       Licet etiam essentia possit non esse, nihilominus ita est determinata
                       ad suum esse sicut et ad suam essentiam, quia
                       nec aliter potest amittere unum quam reliquum.</p>
                    
                    <p>Ad nonum dicendum quod ipsum esse ita permanet(a)
                       idem in tota duratione sicut et essentia, et ita successive
                       durat essentia sicut et esse. Quomodo autem hoc sit in quaestione
                       de aevo est tactum. — Si vero obicias quod esse
                       quod idem numero perdurat in tota successione suae durationis
                       non est ex se determinatum aut limitatum ad solum
                       nunc praesens vel ad (b) solum futurum; ergo oportet quod
                       differat ab illo (c) esse praesenti quod vocamus esse in hoc
                       nunc et ab esse praeterito quod vocamus fuisse et ab esse
                       futuro quod nondum est, quia ista sunt ex se limitata ad
                       unum certum nunc: dicendum quod si huiusmodi nunc sic
                       sunt inter se essentialiter diversa quod addant diversas essentias
                       super esse rei, tunc quantum addit quodlibet istorum
                       nunc ad esse rei quod est idem numero in omnibus ipsis,
                       tantum addet esse in hoc nunc et in illo ad praefatum esse
                       rei et non plus; si autem huiusmodi nunc non addunt diversam
                       essentiam, sed solum eandem ut sibi ipsi continuatam
                       iuxta modum in fine quaestionis de aevo tactum, tunc
                       appropriationes ipsius esse ad hoc et ad illud nunc non addunt
                       nisi rationes iterationis seu continuationis eiusdem essentiae
                       et eiusdem esse (d).</p>
                    
                    <p>Ad decimum dicendum quod quando dicitur quod essentia
                       est suum esse, proprie agitur de illo esse quo essentia
                       est actu essentia; huic (e) autem esse sic sumpto potest
                       addi aliquis (f) modus essendi sicut et ipsi essentiae. Per
                       ilium autem modum essendi non variatur ratio specifica
                       ipsius essentiae nec ipsius esse primo modo sumpti, quia ille
                       modus non dicit formam absolutam nec dicit differentiam
                       specificam alicuius essentiae vel naturae, sed solum dicit 
                       medum existendi, sive absolutum, quale est esse per se seu
                       esse suppositi (a), sive relatum et ad aliud inclinatum, ut est
                       esse partis in suo toto et (b) esse seu inhaerere accidentalis
                       in subiecto et esse cuiuscunque naturae in supposito alterius
                       naturae; et tale est esse naturae humanae in Christo.
                       Quamvis autem modi isti essendi varientur, essentia rei remanente
                       eadem, nihilominus substantiales sunt essentiis quarum
                       sunt, quamvis non eo modo quo ipsa essentia est substantialis
                       sibi ipsi. Quomodo autem hoc sit et qua ratione
                       alibi est ostensum.</p>
                    
                    <p>Ad illud autem quod secundi dicunt, scilicet
                       quod esse sequitur essentiam, quia ultra intellectum
                       essentiae aliquid addere videtur: dicendum quod ex modo
                       intelligendi non debet semper inferri modus rei, quamvis
                       nec illud quod dicunt sit simpliciter verum, sicut ex praedictis
                       patet. — Quod vero dicunt quod esse se habet per modum
                       actus verbalis: dicendum quod sumendo actum pro
                       actione neutrum habet rationem actus; sumendo vero actum
                       pro actualitate sic esse dicit eam in concreto, essentia vero
                       in abstracto, sicut faciunt currere et cursus.</p>
                    
                </div>
            </div>
        </body>
    </text>
</TEI>