<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Librum II, Quaestio 4</title>
        <author xml:id="PJO">Peter John Olivi</author>
        <editor xml:id="BJ">Bernardus Jansen S. I.</editor>
      </titleStmt>
      <editionStmt>
        <edition n="2015.05">
          <title>Librum II, Quaestio 2</title>
          <date when="2015-05-23">May 23, 2015</date>
        </edition>
      </editionStmt>
      <publicationStmt>
        <publisher>Ad Claras Aquas</publisher>
        <pubPlace>Quaracchi</pubPlace>
        <availability status="free">
          <p>Public Domain</p>
        </availability>
        <date when="1922">1922</date>
      </publicationStmt>
      <sourceDesc>
        <p>Quaestions In Secundum Librum Sententiarum, ed. Bernardus Jansent, S.I, Ad Claras Aquas, 1922</p>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-05-23" who="#JW" status="draft" n="2015.05">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="includeList">
        <xi:include
          href="https://bitbucket.org/lombardpress/lombardpress-lists/raw/master/workscited.xml"
          xpointer="worksCited"/>
        <xi:include
          href="https://bitbucket.org/lombardpress/lombardpress-lists/raw/master/Prosopography.xml"
          xpointer="prosopography"/>
      </div>
    </front>
    <body>
      <div xml:id="pjo-l2q4">
        <head>Librum II, Quaestio 4</head>
        <p>Quarto quaeritur an mundus factus fum·it ab aeterno.</p>
        <div>
          <head>Et arguo quod sic.</head>
          <p>Primo ex parte Dei:</p>
          <p>Videtur enim hoc primo convincere Dei sufficiens 
            actualitas seu ratio ad agendum:</p>
          <p>1. Aut enim in Deo erat maior ratio ad creandum mundum 
            quam ad non creandum aut minor aut aequalis; si 
            maior, ergo potius debuit effluere a Deo eius creatio quam 
            non creatio; si minor, ergo nunquam debuit aut potuit fieri 
            eius creatio, nisi primo illa minoritas in maioritatem mutaretur, 
            quod non est in Deo ponendum, cum sit invariabilis; si 
            aequalis, ergo non plus debuit non sequi quam sequi aut e 
            contrario, sed utrumque simul fieri aut non fieri, quod est 
            impossibile.</p> 
          
          <p>2. Item, potentia quae non operatur illud bonum quod 
            operari potest otiatur ab opere nec est coniuncta omni actui 
            suo vel sibi possibili, quantum est coniungibilis, ex quo sequitur 
            quod non sit sufficienter actualis; sed in Deo non potest 
            esse otiositas aut defectus cuiuscunque actualitatis; ergo 
            oportet quod Deus semper fecerit quicquid boni potuit operari</p> 
          
          <p>Secundo convincit hoc Dei necessitas seu immutabilitas:</p>
          
          <p>3. Illud enim quod in omnibus et per omnia est ens 
            summe necessarium seu purum necesse esse nihil habet de 
            contingenti (b) aut de possibili non esse; sed Deus est purus 
            necesse esse; ergo in eo nihil est quod possit aut potuerit 
            non esse; ergo illa habitudo suae potentiae et sui velle secundum 
            quam mundum fecit fuit in eo pura necessitas; ergo 
            Deus sub necessarissima habitudine mundum fecit; ex hoc 
            <pb n="87"/>autem sequitur quod non solum ab aeterno, sed etiam necessario 
            mundum fecit. - Iterum hoc sequitur quod si sub aliquo 
            initio determinati temporis mundum fecit, necessario habuit 
            ipsum facere in illo et non in alio tempore; et ita eius potentia 
            fuisset necessario limitata et coarctata ad· illud tempus; 
            quod est impossibile.</p> 
          
          <p>Tertio ostendit hoc Dei summa identitas et uniformitas:</p>
          
          <p>4. Idem enim in quantum idem semper habet facere 
            idem et causa omnino uniformiter se habens semper uniformiter 
            causabit; sed Deus ab aeterno semper manet idem et 
            uniformis in nullo penitus variatus; ergo (a) ab aeterno fecit 
            uniformiter quicquid fecit.</p> 
          
          <p>5. Item, de uno contradictoriorum non transitur ad alterum 
            nisi mutatione prius aut simul facta in aliquo et tali 
            quae sit ratio huius transitus; sed si Deus non creavit mundum 
            ab aeterno, factus est de (b) non creante creans; ergo priusquam 
            fieret creans aut saltem simul naturaliter facta est 
            aliqua mutatio quae fuit ratio praedicti transitus· sed nulla 
            talis potest dari; ergo et cetera. -- Probatio minori: non enim 
            potuit esse talis mutatio in Deo, cum (c) sit immutabilis; nec in creatura, qui mutatio creaturae non est causa quare Deus 
            sit actu creans eam; sed potius e contrario, quia ipse est 
            creans, ideo fit aliquid de novo in creatura, etiam prius naturaliter 
            est creans quam fiat creatura (d) ab ipso.</p> 
          
          <p>Quarto ostendit hoc Dei honor et gloria:</p>
          
          <p>6. Constat enim quod creatio mundi ex tempore ponitur 
            esse in gloriam Dei; sed si illa gloria fuisset ab aeterno continuata, 
            esset incomparabiliter maior quam quando est solum 
            ex determinato tempore; ergo et cetera.</p> 
          
          <p>Quinto ostendit hoc Dei bonitas:</p>
          
          <p>7. Quia si bonum et bonitatis divinae fuit mundum creare 
            ex tempore, multo maioris fuisset ipsum creare ab aeterno; 
            quia maius bonum per hoc sibi dedisset, saltem extensive 
            et magis liberaliter.</p>
          
          <p>8. Item, bonum est sui diffusivum (e) et summe liberalis 
            est summe erogare sua dona et praecipue quando ex hoc 
            nihil sibi minuitur; ergo Deus tam intra quam extra, quantum 
            potuit, suum bonum diffudit et erogavit.</p> 
          
          <p>9. Item, duobus propositis quorum unum est melius Deum 
            velle quam reliquum, impossibile est quin Deus illud velit, 
            <pb n="88"/> alias non esset summe bonus; sed melius fuit Deum velle 
            creare mundum quam non creare, pro quanto melius est 
            mundum esse quam non esse. Et consimiliter melius fuit 
            Deum velle creare mundum, quanto citius potuit, quam per 
            longa tempora hoc differre; pro quanto scilicet in toto tempore 
            antea possibili melior fuisset mundi existentia quam 
            non existentia; ergo Deus necessario voluit creare mundum, 
            quanto citius potuit; sed respectu cuiuscunque temporalis initii 
            in infinitum antea potuit; ergo et cetera.</p>
          
          <p>10. Item, si potuit et noluit, invidus fuit atque per consequens 
            non summe bonus, si autem voluit et non potuit, 
            impotens fuit; quorum neutrum est in Deo ponendum; ergo 
            omnino est dicendum quod voluit et potuit mundum facere 
            ab aeterno; ex hoc autem sequitur quod mundum (a) fecerit 
            ab aeterno, quia omnia quaecunque voluit fecit.</p> 
          
          <p>Sexto ostendit hoc Dei sapientia et ratio:</p>
          
          <p>11. Illud enim quo negato non est apud Deum dare rationem 
            de iis quae facit et de iis quae (b) cessat facere 
            quare sic facit (c) hoc et quare sic cessat facere illud nullatenus 
            est negandum, et e contrario illud quo posito statim 
            optima ratio praedictorum ponitur videtur omnino esse ponendum: 
            alias in Dei sapientia non esset plena et summa 
            ratio eorum quae facit et quae non facit et (d) quare sic facit 
            aut non facit; sed negata mundi aeternitate non potest dari 
            conveniens ratio quare potius mundum voluerit creare in tali 
            tempore quam ante vel post; quia non potest dici quod hoc 
            fuerit pro eo quod hoc tempus fuit melius et magis idoneum 
            ad mundum in eo creari quam fuisset quodcunque aliud tempus; 
            posita autem mundi aeternitate statim apparet ratio 
            facti, quia tanto melius fuit mundum creari ab aeterno quam 
            ex finito tempore, quanto ipsa aeternitas est melior quocunque 
            tempore finito seu initiato.</p>
          
          <p>Septimo ostendit hoc Dei praesentialis aeternitas:</p>
          
          <p>12. Illud enim agens cui nihil est futurum nihilque
        expectat et praecipue nihil per cuius adventum aliqua dispositio 
        aut aliqua voluntas sibi detur ad agendum aut 
        quod impedimentum agendi sibi tollatur nullum tempus futurum 
        expectat, ita quod nisi illud adveniret, nollet agere 
        nec posset; sed Deus est huiusmodi agens; ergo nullum tempus 
        expectavit post cuius adventum vellet creare et non antea.</p>
          <p><pb n="89"/>13. Item, sicut se habet agens temporale ad actionem
            aeternam, sic se habet agens aeternum ad temporalem, et
            sicut se habet agens temporale ad suam temporalem actionem,
            sic se habet agens aeternum ad aeternam (a); sed agens
            temporale non potest nisi in temporalem (b); ergo aeternum
            non potest nisi in aeternam.</p>
            <p>14. Item, omnis causa agit secundum modum et proprietatem
            suae naturae; ergo causa aeterna agit secundum modum
            et proprietatem aeternitatis; ergo quicquid facit facit (c) in
            tota aeternitate et ita ab aeterno; sed non facit aliquid, nisi
            quando aliquid fit ab eo; ergo in tota aeternitate factum est
            et fit quicquid ipsa facit et fecit.</p>
            <p>Secundo probatur hoc ex parte creaturae:</p>
            <p>Et primo ostendit hoc ratio temporis:</p>
            <p>15. Quia omne quod fuit prius Deo possibile non est
            factum nec potest fieri sibi impossibile nisi per accidens,
            utpote quia iam praeteriit; sed infinita tempora seu infinitum
            tempus fuit ante quodcunque initium temporis Deo possibile,
            quod modo non est sibi possibile, quia non posset modo facere
            aliquod tempus quod praecederet tempus praeteritum; ergo
            hoc est factum sibi impossibile per accidens, scilicet quia
            praeteriit; sed si praeteriit (d), factum fuit; ergo et cetera.</p>
            <p>16. Item, quocunque initio mundi dato constat quod mundus
            potuit antea fieri; ergo erat aliquod antea seu anterius
            in quo potuit fieri; aut ergo illud erat (e) aeternitas Dei, et
            sic habeo propositum; aut aliquod aliud, et tunc si illud habebat 
            initium, iterum potuit mundus fieri ante illud; ex quo
            iterum sequitur quod aliquod anterius erat in quo potuit fieri,
            et sic in infinitum.</p>
            <p>17. Item, omnia instantia temporis sunt eiusdem speciei;
            ergo quicquid est essentiale uni est essentiale alteri; sed 
            omne nunc temporis quod habet tempus ante se includit in 
            sua essentia rationem principii et finis seu rationem continuantis,
            quia per solam essentiam suam est finis praeteriti
            et initium futuri et per solam essentiam suam continuat
            partes temporis; ergo omni instanti temporis est hoc essentiale;
            ex hoc autem sequitur quod nunquam fuerit dare nunc
            quin habuerit tempus ante se; ex quo iterum sequitur quod
            non fuit dare initium temporis, cum nullum tempus possit in<pb n="90"/>choari 
              nisi in aliquo primo nunc quod non habuit aliud tempus 
              ante se.</p>
          <p>Secundo ostendi t hoc ratio relationis seu ordinis:</p>
          <p>18. Quia si mundus fuit de novo creatus, tunc eo ipso
          habuit rationem posterioris respectu omnium temporum quae
          potuerunt fieri ante eum; sed relatio posterioritatis non potest
          esse sine relatione prioritatis; haec autem non potest
          esse nisi in aliquo priori; ergo necessaria fuit dare aliquod
          prius in quo esset relatio prioritatis et ad quod terminaretur
          relatio posterioritatis.</p>
          <p>Tertio ostendit hoc ratio possibilis seu possibilitatis:</p>
          <p>19. Quia si mundus aliquando. non fuit, tunc aut fuit possibilis
          creari aut impossibilis; si possibilis, ergo erat an tea
          aliqua potentia passiva susceptibilis creationis seu antea erat
          aliquod possibile creari, nec potest dici quod hoc esset in
          Deo, quia in Deo non cadit potentia passiva vel potentia ad
          creari; si vero impossibilis, ergo nunquam fuisset creatus.</p>
          <p>Quarto ostendit hoc durationis Dei et mundi coaequalitas:</p>
          <p>20. Quia illud quo Deus solum est natura prior est duratione
          aequale seu simultaneum Deo; sed mundo est Deus
          solum prior natura, non duratione, quia si est duratione
          prior, tunc in eius duratione cadit prius et posterius; quia
          illud durationis secundum quod Deus esset prior mundo esset
          utique prius quam illud secundum quod esset simul cum
          mundo; quia in eodem secundum idem non potuit esse simultaneus
          (a) mundo et prior mundo.</p>
          <p>Quinto ostendit hoc ratio mutationis:</p>
          <p>21. Quia quod se habet aliter nunc quam prius est mutatum;
          sed non potest esse mutatum nisi aliqua mutatione;
          haec autem praesupponit subiectum in quo existat; sed si
          mundus fuit de (b) novo factus, ipse se habuit tunc aliter
          quam prius et ita fuit mutatus et sic per consequens fuit
          subiectum mutationis; ex quo iterum sequitur quod praecessit
          eam; sed illa mutatio non fuit aliud quam sua factio;
          ergo praecessit suam primam factionem, quod est impossibile;
          et dato quod esset possibile, tunc eo ipso fuisset aeternus.</p>
          <p>22. Item, quod se habet aliter nunc quam prius erat
          prius sub alio modo; ergo si mundus fuit de novo creatus,
          fuit prius sub alio modo.</p>
          <p><pb n="91"/>Sexto ostendit hoc universalitas universalium et necessariarum 
            propositionum (a) ac consequentiarum:</p>
            <p>23. Universalia enim ex sua ratione videntur esse ubique 
            et semper. - Item universalitas istius consequentiae <mentioned>si
            homo currit, homo movetur,</mentioned> et consimilium semper fuit 
              vera nec unquam (b) potuit dari tempus in quo non esset 
              vera; et consimiliter est de veritate huius propositionis
            <mentioned>duo et tria sunt quinque</mentioned> et consimilium; nec potest dici.
            quod istae veritates sint Deus; ergo et cetera.</p>
            <p>24. Item, omne necessarium quod semper est et fuit impossibile
            aliter se habere fuit necessario ab aeterno; sed
            omnes veritates consequentiarum necessariarum sunt huiusmodi;
            ergo et cetera.</p>
            <p>25. Item, quod est et nunquam fuit factum ipsum fuit
            ab aeterno; sed veritates praedictae sunt huiusmodi, quia constat 
            quod ipsae sunt, non autem sunt factae, ut probabo; ergo 
            et cetera. - Quod autem non sint (c) factae probatio: quod nullam
            habet causam nunquam fuit factum (d); sed non est dare
            causam alicuius veritatis indemonstrabilis (e), qualis est veritas
            propositionum necessariarum quae sunt primae et immediatae;
            unde nec potest dari propter quid ita se habent
            nisi solum ipsamet ratio et veritas earum (f); non enim potest
            dari causa quare duo et tria sunt quinque et non plus
            neque minus nisi solum quod dicimus quod in essentia eorum
            hoc necessario includitur; ergo et cetera,</p>
            <p>26. Item, si mundus non fuit, verum fuit mundum non
            esse; sed haec veritas non fuit Deus; ergo fuit aliquid aliud
            a Deo.</p>
            <p>Septimo ostendit hoc ratio loci seu localis spatii:</p>
            <p>27. Et arguo sic: spatium quod occupat mundus fuit ab
            aeterno, ut probabo; ergo vel vacuum spatium fuit ab aeterno
            vel mundus fuit ab aeterno. - Primam probo per tria media.
            Primum est: quia dato quod caelum mutaretur a loco seu
            spatio quod occupat, sic quod ultima superficies eius, scilicet
            occidentalis, esset ubi nunc est orientalis et orientalis esset
            tantundem ultra: constat quod tunc bene dici poterit mundus
            esse post illud spatium in quo prius fuit. Posset etiam dici
            quod si aliquid minus eius poneretur ibi, non occuparet
            ipsum totum et quod si esset maius, occuparet aliquid ultra
              <pb n="92"/>ipsum; sed omnia ista supponunt ipsum spatium semper manere;
          ergo videtur quod mundus non (a) possit a suo spatio
          exire, quin ipsum spatium remaneat; sed qua ratione remanet
          post ipsum, eadem ratione manebat ante ipsum, ubi semper
          fuerit in eo; ergo et cetera. - Secundum est: quia corpore
          uno amoto de (b) suo loco et altero succedente sibi in eodem
          loco, vere dicimus quod idem locus est rei posterioris qui
          fuit et prioris et quod idem spatium occupatur nunc n ab
          isto quod prius occupabatur ab illo; ergo rebus transeuntibus
          identitas loci seu spatii localis semper manet; ergo si res
          aliquando non fuit ipsum occupans, tunc primum fuit vacuum
          (d). - Tertium est: quia omne quod semper mansit et
          manet omnino idem et omnino ingenerabile et incorruptibile
          et inaugmentabile et indiminuibile et semper capax cuiuscunque
          sibi coaequalis et a nullo replebile nisi sibi aequali
          ipsum fuit semper et erit; sed spatium quod occupatur a
          rebus mundi est huiusmodi, quia quantumcunque res varientur,
          ipsum semper manet idem et omnino aequale; nec
          Deus posset ipsum mutare a suo situ,. quia determinatio talis
          situs est sibi essentialis et cadit in definitione ipsius; Deus
          etiam non posset ipsum replere nisi aequali; ergo et cetera (1).</p>
          
        </div>
        
      </div>
    </body>
  </text>
</TEI>