<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<!-- <?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?> -->
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title>Librum II, Quaestio 15</title>
                <author xml:id="PJO">Peter John Olivi</author>
                <editor xml:id="BJ">Bernardus Jansen S. I.</editor>
            </titleStmt>
            <editionStmt>
                <edition n="2015.05">
                    <title>Librum II, Quaestio 15</title>
                    <date when="2015-05-09">May 09, 2015</date>
                </edition>
            </editionStmt>
            <publicationStmt>
                <publisher>Ad Claras Aquas</publisher>
                <pubPlace>Quaracchi</pubPlace>
                <availability status="free">
                    <p>Public Domain</p>
                </availability>
                <date when="1922">1922</date>
            </publicationStmt>
            <sourceDesc>
                <p>Quaestiones In Secundum Librum Sententiarum, ed. Bernardus Jansen, S.I, Ad Claras Aquas, 1922</p>
            </sourceDesc>
        </fileDesc>
        <revisionDesc status="draft">
            <listChange>
                <change when="2015-04-27" who="#JW" status="draft" n="2015.05">
                    <p>Created file for the first time.</p>
                    <note type="status">
                        <note type="collabaration">Yes</note>
                        <note type="validating-schema">lbp-0.0.1</note>
                        <note type="transcription-type">critical</note>
                    </note>
                </change>
            </listChange>
        </revisionDesc>
    </teiHeader>
    <text>
        <front>
            <div xml:id="includeList">
                <xi:include
                    href="https://bitbucket.org/lombardpress/lombardpress-lists/raw/master/workscited.xml"
                    xpointer="worksCited"/>
                <xi:include
                    href="https://bitbucket.org/lombardpress/lombardpress-lists/raw/master/Prosopography.xml"
                    xpointer="prosopography"/>
            </div>
        </front>
        <body>
            <div xml:id="pjo-l2q15">
                <head>QUAESTIO XV.</head>
                <p>Nono quaeritur an suppositum seu persona addant aliquid ad naturam in qua et per quam subsistunt.</p>
                
                <div>
                    <head>Et quod sic videtur.</head>
                    
                    <p>1. Omne quod potest aliquibus advenire et deperire ipsis 
                        manentibus addit aliquid realiter differens ad ipsa, et maxime
                        si secundum rationem suam dicat aliquid positivum; sed ratio
                        suppositi et personae potest pluribus naturis (c) advenire et
                        deperire; partes enim integrales  substantiarum, si separentur
                        a suis totis, accipiunt rationem suppositi; multaeque (d) substantiae,
                        si uniantur aliquibus totis aut partibus, amittunt rationem
                        suppositi, suppositum etiam secundum rationem suam
                        dicit quid positivum, cum dicat rationem per se entis et singularis,
                        et persona multo magis, cum ultra hoc dicat completum
                        modum per se et in se existendi; ergo et cetera.</p>
                    
                    <p>2. Item, existere in se seu per se opponitur ei quod est
                        existere in alio, mutuo enim se expellunt in eadem natura;
                        sed existere in alio addit aliquid ad naturam cuius est; ergo
                        multo magis existere in se, cum magis sit positivum.</p>
                    
                    <p>3. Item, idem vere et proprie potest praedicari de se;
                        sed (a) natura non praedicatur vere et proprie de supposito nec
                        e contrario, non enim bene dicitur <quote>humanitas est homo</quote> 
                        nec e contrario; ergo et cetera.</p>
                    
                    <p>4. Item, omne totum addit aliquid ad suam partem; sed
                        natura se habet ad suum suppositum sicut pars ad suum
                        totum; si enim diceret totum quod dicit suppositum: tunc
                        posset praedicari de eo, sicut species et genera praedicantur
                        de suis suppositis, idcirco enim Sortes potest dici homo et
                        animal, quia ista non dicunt partes eius sed totum; quod ergo
                        humanitas non possit (b) praedicari de Sorte, hoc non est nisi
                        quia dicit partem eius et non totum.</p>
                    
                    <p>5. Item, omnis natura non participata nec recepta (c) in
                        aliquo sed in se et per se absolute existens videtur habere
                        in se rationem summae naturae et summi entis, cum istae
                        conditiones videantur convenire soli Deo; ergo omnis natura
                        diversa a natura Dei erit participata et recepta in aliquo; sed
                        hoc est impossibile, nisi illud in quo recipitur et a quo participatur
                        differat ab ea sicut recipiens a recepto et sicut participans
                        a participato et sicut existens in alio differt ab eo
                        in (d) quo existit; sed illud in quo natura existit est eius suppositum
                        nec potest recipi nisi in supposito; ergo et cetera.</p>
                        
                    <p>6. Item, omnis forma differt ab eo cuius est forma, sicut
                        causa a causato aut sicut pars a toto, et omne causatum
                        addit (e) aliquid ad suam causam et totum ad partem; sed
                        natura est forma sui suppositi, illud enim est forma alicuius
                        per quod ipsum est ens et per quod reponitur in specie seu
                        genere; sed suppositum est ens per suam naturam et per
                        illam reponitur in specie; ergo et cetera.</p>
                        
                    <p>7. Item, omne dependens differt ab eo in quo figitur et
                        terminatur sua dependentia; sed omnis natura creata est natura
                        dependens figiturque et terminatur eius dependentia in (f)
                        supposito; ergo et cetera.</p>
                    
                    <p>8. Item, omnis habitudo realis exigit realiter extrema
                        diversa aut simpliciter aut secundum quid; sed esse in dicit
                        quandam habitudinem; ergo omne quod realiter est in se
                        habet habitudinem essendi in realem; ergo oportebit dare
                        in omni realiter existente in se duo extrema, saltem secundum
                        quid diversa; sed respectu huius habitudinis non possunt
                        dari nisi natura et suppositum; ergo ipsa saltem sunt secundum
                        quid inter se diversa; sed hoc non potest esse, si unum
                        non addit ad alterum aliquid realiter differens; ergo et cetera.</p>
                    
                    <p>9. Item, illud secundum (a) quod aliquid potest subici et
                        subsistere accidentibus differt realiter ab eo secundum quod
                        non potest subsistere seu illud quod potest subici eis differt
                        ab eo quod non potest eis subici; sed natura non potest subici
                        nec subsistere accidentibus, suppositum autem potest,
                        nec aliquid subicitur eis per rationem naturae sed per rationem
                        suppositi; si enim natura subiceretur et subsisteret eis,
                        ita bene diceretur humanitas alba, calida et tricubita, sicut
                        homo dicitur albus et tricubitus et consimilia.</p>
                        
                    <p>10. Item, omne contentum differt aliquo modo a suo continente;
                        sed natura continetur a suo supposito; alias enim non
                        bene diceretur quod haec natura est huius vel huius (b) suppositi,
                        cum in proposito non videatur significari alia habitudo
                        per hoc <quote>esse huius</quote> nisi contenti ad continens (c) aut aliqua
                        alia aequivalens.</p>
                    
                    <p>Contra: 1. Non potest aliquid addere accidentale nec
                        essentiale; ergo nihil. Probatio antecedentis: si enim addit
                        aliquid essentiale, aut formam aut materiam; neutrum autem
                        horum potest addere, quia utrumque est pars naturae compositae.
                        Praeterea, natura dicit totam essentiam suppositi, cum
                        natura et essentia sint idem; sed extra essentiam rei non potest
                        e se aliquod essentiale, cum omne essentiale sit aliquod
                        de principiis constitutivis essentiae. Praeterea, omne essentiale
                        additum alii essentiali constituit tertiam naturam; si
                        ergo suppositum addit aliquid essentiale ad suam naturam:
                        ergo ex illo et natura constitueretur quaedam tertia natura, et
                        sic in infinitum. Praeterea, unum essentiale sine aliis non
                        potest dicere totum ens; sed (d) suppositum dicit ipsum totum
                        ens; ergo non dicit aliquod essentiale additum naturae, cum
                        natura dicat saltem magnam partem  essentialium  rei. — Non
                        etiam potest addere aliquid accidentale, quoniam omne accidens
                        subsistit in alio et non alia in ipso; si ergo adderet
                        aliquid (e) accidentale, ipsum non esset suppositum
                        naturae suae nec suorum accidentium, sed potius natura (f) esset suppositum
                        eius. Praeterea, nullus sane intelligens dicet quod
                        ens sit sibi ipsi accidentale; sed suppositum dicit ipsum ens et
                        ratio suppositi dicit rationem totius et entis; ergo impossibile
                        est quod sit accidentale ipsi enti; sed omne accidens est accidens
                        (a) alicuius entis et alicuius suppositi; ergo si diceret
                        accidens, oporteret quod esset accidens alicuius alterius entis
                        et alicuius alterius suppositi. Praeterea, per se esse est
                        differentia substantiae; sed hanc solam addit suppositum ad
                        naturam; ergo et cetera. Praeterea, nihil directe et per se
                        includitur in generibus et speciebus (b) substantiae quod sit
                        accidentale aut sub praedicamentis accidentium; sed ratio
                        suppositi includitur directe et per se in generibus et speciebus
                        substantiae, omnia enim oportet quod dicant rationem per
                        se entis, sicut utique dicunt (c) substantia et animal et homo.
                        Si etiam non iucluderent rationem suppositi (d), tunc naturae (e)
                        substantiarum essent genera et species substantiae, et tunc
                        humanitas esset species hominis et animalitas genus eius;
                        non enim potest inveniri quid (f) aliud addat homo ad humanitatem
                        aut animal ad animalitatem nisi rationem (g) suppositi;
                        et ideo si in se rationem suppositi non includunt, tunc
                        secundum rem et rationem omnino idem erunt homo et humanitas
                        et consimilia.</p>
                    
                    <p>Item ad principale: omne quod non est in alio a se,
                        in quantum tale, est existens in se; sed natura completa substantiae
                        seu suppositi cuiuscunque, in quantum talis, non est
                        in alio a se; ergo, in quantum talis, erit existens in se et ita,
                        in quantum talis, erit (h) suppositum. Probatio minoris: omne
                        enim quod est in alio a se est vere receptum in ipso et in
                        aliqua eius potentia passiva; si ergo natura completa substantiae
                        esset in alio a se, tunc illud in quo esset haberet
                        quandam potentiam passivam in se, aliam a tota natura et
                        partibus eius, et per consequens aliam materiam ab illa materia
                        quae est pars naturae; hoc autem est impossibile. Illud
                        etiam in quo esset aut esset ens completum et actuale absque
                        natura recepta aut non. Si sic, ergo haberet aliam naturam
                        et essentiam praeter illam; quod est contra positum. Si non,
                        tunc illud esset tantum ens in potentia, informatum et factum
                        in actu a tota natura, et ita tota natura haberet se ad illud
                        sicut forma ad suam materiam et non sicut natura ad suum
                        suppositum.</p>
                    
                </div>
                <div>
                    <head>[Respondeo]</head>
                    
                    <p>Ad quaestionem istam dixerunt quidam quod
                        suppositum addit ad naturam suam etiam individualiter
                        acceptam seu individualem (a) aliquid
                        realiter differens ab ipsa; quid autem esset illud
                        additum et qua ex causa oporteret ipsum
                        realiter differre ab ea diversi mode senserunt.
                        Quidam enim dixerunt (b) quod addit quendam modum existendi;
                        addit enim ad esse hunc modum qui est per se. Idcirco
                        autem illud quod addit dixerunt (c) realiter differre a natura:
                        quia omne quod habet aliam rationem realem ab aliquo dixerunt
                        in creatis realiter differre (d) ab illo; modus autem iste qui
                        additur dicit aliquam rationem realem aliam a ratione ipsius
                        naturae. Secunda causa fuit: quia esse secundum eos addit
                        aliquid realiter differens ad naturam; esse autem cum speciali
                        modo essendi qui (e) est esse per se cadit in ratione
                        suppositi; et hoc est quod secundum eos addit suppositum
                        ad naturam suam. — Alii vero aliter senserunt, dixerunt
                        enim quod suppositum non praescindit a se accidentia nec susceptibilitatem
                        eorum, natura vero praescindit a suo intellectu
                        tam accidentia quam susceptibilitatem eorum; suppositum
                        enim continet in se tam naturam quam accidentia, quod non
                        posset, si in suo intellectu includeretur praecisio seu exclusio
                        eorum; natura vero, in quantum talis, nec est nec esse potest
                        subiectum accidentium, non enim est informabilis ab
                        accidentibus. Et ideo dixerunt quod suppositum se habebat
                        ad naturam sicut totum ad partem, huiusque simile donant
                        in genere et natura generis. Dicunt enim quod corpus, quando
                        sumitur ut pars, non est genus hominis vel animalis, sed
                        quando sumitur ut (f) totum; tunc autem secundum eos assumitur
                        ut totum, quando non praescindit a se intellectum differentiarum
                        sequentium, sed potius comprehendit eas in generali
                        et indistincte et in potentia; ut pars vero sumitur,
                        quando praescindit a se intellectum differentiarum sequentium,
                        et tunc non dicit nisi naturam generis a qua et secundum
                        quam sumptum est ipsum genus.</p>
                                
                    <p>A1ii vero istis contrarium senserunt, dixerunt
                        enim quod suppositum nihil addit tale quod
                        rea1iter differat a natura comp1eta seu tota1i
                        ipsius suppositi; in modo tamen ponendi etiam,
                        isti diversificati sunt. Quidam enim istud posuerunt,
                        quia dixerunt quod non addit nisi quandam rationem negativam
                        seu privativam, scilicet negationem existendi in alio;
                        voluerunt enim quod per se esse seu per se ex1stere nihil
                        positivum addat ad ipsum esse seu ad existere absolute et sine
                        alio acceptum. — Alii autem dixerunt quod licet dicat aliquid
                        positivum, illud tamen non dicit aliam rem ab ipsa natura, sed
                        solum aliam rationem eiusdem naturae.</p>
                    
                    <p>Utrique autem istorum moti sunt ad dicendum quod nihil
                        diversum adderet (a) propter rationes factas ad oppositum et
                        ultra hoc moti sunt ex dictis opinionum contrariarum. — Ratio
                        enim primae opinionis non fuit eis visa sufficiens nec universaliter
                        vera, quod scilicet diversitas rationum in re contentarum
                        seu rationum realium concluderet necessario et semper diversitatem
                        realem in creatis. — Item (b), quia si propter hoc
                        differt suppositum a natura, quoniam esse et per se esse cadunt
                        in ratione suppositi et hoc est illud quod per suppositum additur
                        ad naturam et non aliud: tunc in divinis non possent
                        esse plura supposita, quoniam actus essendi et per se existendi
                        includitur in perfecta actualitate essentiae divinae; dicunt
                        enim quandam perfectionem nobilem actualitatis eius. —
                        Item (c), quia si nihil aliud addit, tunc non addit rationem
                        suppositi; ipsum enim esse vel per se esse non erit ipsum
                        suppositum, maxime si est accidens; immo potius oportebit
                        quod sit in aliquo alio (d) a se, non solum sicut in supposito,
                        sed etiam sicut in subiecto; et potissime hoc erit verum, si
                        est actus ab aliquo exiens, omnis enim actus exit a supposito
                        et est actus alicuius suppositi. — Nec poterit dici quod
                        ipsa natura per actum per se essendi facta per se existens
                        sit ipsum suppositum, quia tunc ad minus ipsum suppositum
                        praedicaretur in recto de ipsa natura et praedicaretur de ea
                        adiective et denominative; sicut enim (e) per albedinem homo
                        dicitur albus, sic per actum per se existendi ipsa diceretur
                        per se existens seu suppositum; praedicatio autem adiectiva
                        et denominativa est contrariissima supposito et rationi suppositi:
                        — Non etiam secundum istos poterit dici quod ex
                        natura et per se esse constituatur unum tertium, quod tertium
                        non sit tertia natura, sed solum sit suppositum eorum;
                        quia cum suppositum sit radix et fundamentum (a) omnium
                        eorum quae in ipso sunt, oporteret (b) quod ipsum, in quantum
                        tertium, esset aliquid tale quod in eo posset figi et firmari
                        tam natura quam ipsum esse et quam ipsa accidentia;
                        quod non videtur posse fieri, si non dicit aliquam solidam essentiam
                        praeter essentias eorum. Si etiam ex eis constituitur,
                        tunc ipsum esse erit pars eius essentialis, quod est contra
                        ipsos aut contra multos ipsorum; tunc etiam accidentale cum
                        essentiali constitueret (c) substantiam; prima enim substantia,
                        in quantum prima, quae idem est quod suppositum, est in praedicamento
                        substantiae (d) solum.</p>
                    
                    <p>Dictum vero secundae opinionis multo minus placuit eis,
                        quia si suppositum dicit susceptibilitatem accidentium et non
                        natura: tunc oportet quod addat aliquam potentiam susceptivam
                        accidentium et sic per consequens materiam seu aliquid quodcunque
                        in quo fundetur huiusmodi potentia. Si etiam suppositum
                        se habet ad naturam sicut totum ad partem: tunc oportebit
                        quod habeat aliam partem praeter ipsam naturam ex qua
                        cum ipsa natura constituatur; nullum enim totum constituitur
                        ex sola una parte, quia nec tunc esset maius illa, immo
                        ipsa esset ipsum totum. — Non potest autem dici quod alia (e)
                        pars sint ipsa accidentia (f); quia tunc ex accidentibus constitueretur
                        substantia, et quia tunc substantialia cum accidentalibus
                        (g) vere constituerent aliquid vere unum (h), quod est
                        contra <ref>Philosophum, VII <title ref="#Metaphysics">Metaphysicae</title></ref> (1); tunc enim non
                        fundarentur in ipso supposito, sicut accidentia in suo subiecto,
                        sed potius sicut partes in suo toto. Et hoc idem sequeretur,
                        si verum esset quod suppositum comprehenderet in se accidentia,
                        sicut suo modo genus differentias; et tunc ita deberent
                        dici natura eius sicut et ipsa natura substantialis aut
                        potius nec natura substantialis nec ipsa deberent dici natura
                        eius, sed solum partes constitutivae naturae eius. Si etiam
                        verum est quod suppositum sit informabile ab accidentibus,
                        non autem natura eius, sicut praedicta positio dicit: tunc
                        suppositum addit ad naturam aliquod ens informabile quod
                        informatur ab accidentibus.</p>
                    
                    <p>Ultimi autem moti sunt ad dicendum quod non adderet
                        solam privationem, quia cum per se esse sit nobilior et
                        actualior modus essendi quam esse in alio, oportet quod sit
                        magis positivus. Cum etiam ablata ratione suppositi auferatur
                        ratio entis et ratio totius et ista dicant quid vere positivum:
                        oportet quod ratio suppositi addat quid vere (a) positivum.
                        Si etiam non diceret nisi privationem nec adderet
                        ad naturam (b) nisi rationem negativam: ergo in divinis non
                        diceret suppositum nisi rationem negativam solum nec adderet
                        (c) aliquam rationem positivam ad essentiam; et sic ita
                        parum esset plurificabile in divinis sicut et essentia, nec plurificatio
                        eius esset ibi plurificatio alicuius positivi, sed solum
                        quarundam (d) negationum. — Dixerunt igitur isti (e) quod
                        supra naturam individualem addit rationem per se entis, ita
                        quod nec per se ens dicit totam rationem suppositi, sed per
                        se ens cum individuatione acceptum. Ratio autem quam addit
                        per se ens ad naturam non est ratio formalis aut essentialis;
                        non enim dicit id quod dicit per modum formae aut
                        essentiae, sed potius per modum entis; unde se habet ad
                        rationem naturae sicut suo modo se habet ratio concreti ad
                        rationem abstracti. Unde non dicit rationem disparatam a
                        ratione naturae, sed dicit ipsam naturam non solum per modum
                        naturae, sed etiam per modum entis; unde ens secundum
                        eos est idem quod essentia sumpta per modum entis.</p>
                    
                    <p>Hae igitur sunt opiniones quas legere vel
                        audire potui et forte sunt aliquae aliae quas
                        nec audivi nec legi. Quae autem istarum sit verior
                        sapientium iudicio derelinquo.</p>
                    
                </div>
                <div>
                    <head>[Solutio Obiectorum]</head>
                    
                    <p>Ad argumenta tamen utriusque partis, prout
                        potero (f), respondebo.</p>
                    
                    <p>Ad primum igitur primae partis dicendum quod ratio
                        suppositi non fundatur in natura qualicunque, sed solum in
                        natura quae est sufficienter et actualiter actualis ad subsistendum;
                        complementum autem huius actualitatis potest multis
                        naturis creatis advenire et deperire; sed in eius adventu
                        non additur sola ratio suppositi, sed additur vera actualitas
                        quae est aliquid ipsius naturae. Et eodem modo, quando
                        tollitur, non tollitur sola ratio suppositi, sed etiam complementum
                        actualitatis ipsius naturae qua erat actualis ad
                        existendum et hoc actualiter. — Si autem dicatur quod
                        tunc illud complementum actualitatis esset accidens et sic
                        per consequens ratio suppositi: dicendum quod non omne
                        quod advenit et deperit alicui ipso manente est accidens
                        seu accidentale illi cui advenit; quia sic multae formae substantiales
                        essent accidentales suae materiae et multae differentiae
                        suis generibus et existere (a) in alio, sicut existunt partes
                        in suo toto, esset accidentale multis partibus substantialibus,
                        cum illud esse in seu (b) illa unio possit eis advenire et deperire.
                        Non est igitur verum simpliciter, sed solum quando
                        illud cui advenit manet aeque substantialiter completum in
                        illius adventu  et in illius recessu; illud enim solum vocamus
                        accidens quod non facit ad substantiale complementum rei.
                        Hoc igitur complementum actualitatis est complementum (c)
                        naturae substantiale, quoniam per ipsum completur in esse
                        substantiali et per ipsum assumit rationem entis et totalis
                        substantiae.</p>
                    
                    <p>Ad secundum dicendum quod non nego quin existere
                        in se addat aliquid ad naturam cuius est, non tamen addit
                        aliquid ad naturam completam et actualem ad per se existendum;
                        quia nec existere in alio addit aliquid ad naturam,
                        prout est sufficienter impendens alteri ut (d) supposito; illud
                        enim esse in est aliquid ei substantiale.</p>
                    
                    <p>Ad tertium dicendum quod naturam (e) aliquando accipimus
                        pro illa essentia quae est communis ad existere in
                        se et ad existere in alio, ita quod, in quantum talis, non dicit
                        quid existens in se vel in alio, sed solum quid possibile existere
                        in se vel in alio, ita quod per actualem impendentiam
                        et unionem ad aliud efficitur actualiter existens in alio et
                        per adventum absolutae actualitatis efficitur existens in se;
                        natura igitur sic sumpta non potest praedicari de supposito.
                        Prout autem natura sumitur cum complemento illius actualitatis
                        quo existente necessario existit ratio suppositi, sic,
                        quantum est de vi realis identitatis, potest praedicari de
                        supposito et e contrario; et sic praedicatur suppositum de
                        natura divina quae non potest non (f) habere huiusmodi
                        complementum. Sed quantum est de diversitate rationis, non
                        proprie praedicatur unum de altero; ratio enim naturae, in
                        quantum talis, non est ratio suppositi nec e contrario. Licet
                        igitur id ipsum quod est (a) natura sit suppositum: non tamen,
                        in quantum est natura, est suppositum (b), sumendo reduplicationem
                        ratione diversitatis rationum et non ratione
                        identitatis realis. — Si quis tamen instaret (c) contra tres
                        praemissas responsiones (d) trium praedictorum argumentorum
                        dicendo quod quando per agens violentum pars aquae
                        vel cuiuscunque totius homogenei praescinditur a toto in
                        quo prius erat, tunc oportet secundum praedicta quod a
                        praedicto agente violento aggeneretur eidem parti aliquod
                        complementum actualitatis essendi per quod fiat quoddam
                        suppositum seu quoddam per se ens; et tunc cum (e) hoc sequetur
                        quod illud complementum educat de potentia materiali
                        illius partis ac per consequens quod sit naturale agens
                        et quod eius actio per quam hoc adducet (f) sit naturalis et
                        non violenta; sequetur etiam quod in morte hominis naturali
                        vel violenta corpus eius acquirat quoddam complementum
                        essendi; et tunc tam de ipso quam de praedictis partibus sequetur
                        quod nobilius esse et plus de actualitate habeat extra
                        sua tota quam quando erat eis unita; et hoc ipsum sequeretur
                        de natura Christi (g) humana; sequeretur etiam tam de natura
                        Christi humana quam de aliis praedictis quod non haberent
                        in se unde possent per se subsistere, si separarentur a
                        suo priori toto vel supposito; et tunc videretur quod perfecta
                        forma substantialis cum perfecta materia non sufficerent ad
                        complendum substantiam et rationem substantiae; si quis
                        igitur ex hoc dicere vellet quod praedicta nullo alio (h) indigent
                        ad per se essendum nisi solum quod auferatur eis illa inclinatio
                        et unio qua suis totis et eorum partibus sunt unita
                        et inclinata seu illud esse in per quod in suo toto existunt
                        quod idem est: non clare mihi occurrit ratio bona. Nihilominus
                        tamen adhuc non oporteret quod suppositum seu ratio
                        suppositi nihil diceret positivum, sed (i) solam negationem
                        huiusmodi  esse in; quia semper in sua (k) ratione includeret
                        totam naturam, ut est sufficienter actualis ad per se existere,
                        et ultra hoc huiusmodi negationem; et primum diceret directe,
                        hanc autem (l) negationem non diceret nisi (m) oblique
                        et quasi per modum  differentiae. Posset etiam fortassis dici
                        quod licet (a) generaliter loquendo per se esse sit nobilius
                        quam esse in: tamen tale esse in quale habent illa in suis
                        totis est nobilius quam illud per se esse quod habent extra
                        sua tota.</p>
                    
                    <p>Ad quartum dicendum quod natura primo modo accepta
                        se habet (b) ad suum suppositum sicut pars ad totum;
                        addit enim tunc suppositum ad naturam sic acceptam complementum
                        actualitatis absolutae et independentis. Sed natura
                        secundo modo accepta non se habet secundum rem ad suum
                        suppositum sicut pars ad totum, sed solum secundum modum
                        intelligendi. Suppositum enim dicit id quod dicit per modum
                        totius et entis, natura vero secundo modo accepta dicit id
                        ipsum non per modum entis, sed per modum essentiae; ratio
                        autem entis se habet ad rationem essentiae, etiam completae,
                        per quandam additionem, non quod addat aliam essentiam,
                        sed solum rationem realem. Et ideo intellectus accipit eam
                        respectu eius quasi per modum partis fundamentumque suae
                        veritatis habet in diversitate rationum realium et in diverso
                        modo earum. Quia autem modus et proprietas praedicationum
                        sequitur modum intelligendi et rationum realium, licet veritas
                        praedicationum sequatur potius veram entitatem rei: ideo etsi
                        vera sit praedicatio suppositi de natura et e contrario, non
                        tamen est omnino propria.</p>
                    
                    <p>Ad quintum dicendum quod prima non est vera, nisi
                        ei (c) aliquid addatur sic dicendo: omnis natura non participata
                        nec participans nec ex participante et participato composita
                        habet rationem naturae divinae; alias enim materia
                        prima et omne primum participans et omne suppositum esset
                        Deus, cum talia non possint ab aliis participari nec in
                        aliis recipi. Naturae igitur creatae non sunt Deus, quia aut
                        sunt participatae aut participantes aut compositae ex participante
                        et participato. — Alia etiam pars propositionis sic debet
                        compleri: omne in se et per se absolute existens et ita per
                        se quod non (d) per partes et ita absolute quod nullam habet
                        impendentiam in se nec in aliquo sui habet rationem divinae
                        naturae; sine istis autem additionibus praedicta propositio
                        non est vera. Sic autem non est (e) verificabilis in natura
                        creata, quamvis sit idem quod suum suppositum quod
                        adhuc habet partes ex quibus existit, quae partes non sunt
                        in se, sed in suo toto existentes.</p>
                    
                    <p>Ad sextum dicendum quod natura non potest dici
                        forma sui suppositi, sumendo naturam pro totali (a) essentia
                        sui suppositi, sicut in quaestione ista communiter sumitur.
                        Licet enim forma et materia dicantur esse natura (b) in
                        <ref>II <title ref="#Physics">Physicorum</title></ref> (1), communiter tamen in proposito accipitur
                        nomine naturae tota essentia et quidditas suppositi. Nec
                        forma etiam partialis dicitur esse forma sui suppositi, quasi
                        informet ipsum sicut materiam suam, sed solum quia (c) est
                        eius pars formalis; sic enim et materia dicitur materia
                        sui suppositi, non quasi recipiat ipsum in se, sed quia est
                        pars eius materialis. Natura autem, prout stat pro tota essentia,
                        multo minus potest se habere ad suum suppositum
                        sicut forma ad informabile seu ad materiam; quia tunc
                        omnes partes essentiae seu naturae oporteret esse formales;
                        nec tunc suppositum esset aliud quam materia suae naturae;
                        et tunc ex natura et supposito fieret tertia natura, sicut fit
                        ex materia et forma. Forma igitur hic sumitur aequivoce
                        seu analogice, quia enim materia habet rationem sustinentis
                        respectu suae formae et forma rationem actus respectu (d) suae
                        materiae, suppositum autem in eo quod dicit rationem totius
                        et entis dicat secundum modum intelligendi rationem sustinentis
                        et secundum rem habeat rationem sustinentis respectu
                        aliarum essentiarum quae in se et in sua essentia firmantur,
                        natura vero dicat rationem quidditatis et entitatis sui suppositi:
                        inde est quod intellectus attribuit (e) naturae totali
                        nomen formae. Et ex hoc exivit divisio illa quod alia est
                        forma partis, alia est forma totius, licet quidam dixerint
                        aliter, formam totius vocantes universalia (f) quae realiter, in
                        quantum talia, ponebant in (g) individuis, sicut in praecedentibus
                        est tactum. Illud igitur quod ad probationem minoris
                        assumitur non est simpliciter verum; aliter enim est ens
                        materia per formam, aliter suppositum per suam naturam;
                        ibi enim est per receptionem entitatis formalis, hic autem
                        per veram identitatem ad totalem suam entitatem.</p>
                    
                    <p>Ad septimum dicendum quod omnis natura creata est
                        dependens a creatore et secundum hoc oportet quod figatur
                        (h) et stabiliatur a Deo; sed non omnis natura creata est
                        dependens ab alio sicut a suo supposito; alias nihil esset
                        dare in creatis per se existens; quicquid enim daretur, eadem
                        ratione esset dependens et non per se existens qua ratione
                        hoc poneretur de omni natura creata. — Si autem dicatur
                        quod ad minus oportebit quod suppositum dicat aliquid realiter
                        differens ab omnibus partibus suis, utpote a materia et
                        a forma, quia oportet dare aliquid fixum in quo tanquam in
                        suo supposito partes omnes firmentur: dicendum quod non
                        oportet quod dicat aliquid realiter differens ab omnibus partibus
                        simul sumptis, sed solum a qualibet per se sumpta;
                        quaelibet enim pars (a), saltem de principalibus, habet aliquid
                        firmitatis per quod potest firmare aliam et quaelibet
                        habet aliquid dependentiae secundum quam firmatur in altera
                        parte, ut verbi gratia materia secundum potestatem receptivam
                        habet figere impendentiam formae, forma vero secundum
                        actualitatem unitivam habet figere fluxibilitatem (b)
                        materiae. Pro tanto igitur quaelibet firmatur in supposito,
                        quia firmatur in aliqua parte suppositi et quia constituendo
                        unum suppositum firmum in se et fixum firmitatem suppositi
                        quod constituunt obtinent; non autem firmantur partes in
                        ipso supposito, quasi in ipso sicut in quodam recipiente plantentur,
                        cum suppositum non dicat rationem recipientis vel
                        subiecti respectu suarum (c) partium, sed solum respectu suorum
                        accidentium.</p>
                   
                    <p>Ad octavum dicendum quod esse in quo natura subsistens
                        dicitur esse in se non dicit habitudinem realem, sed
                        solum secundum modum intelligendi; quoniam nec ibi sumitur
                        realiter esse in, cum omne esse in importet realem
                        inhaerentiam aut impendentiam aut saltem unitivam assistentiam.
                        Unde per esse in in proposito non significatur aliud
                        quam absoluta actualitas existendi nulli alteri a (d) se impendens;
                        alias eadem ratione oporteret quod suppositum differret
                        realiter a se ipso, quia multo magis dicitur hoc de supposito
                        quod sit in se ipso; nec enim natura dicitur esse in se ipsa,
                        nisi in quantum dicitur habere rationem suppositi.</p>
                    
                    <p>Ad nonum dicendum quod suppositum non subicitur
                        proprie et per se accidentibus nisi per materiam seu per
                        aliquid quodcunque quod est in eo potentiale et passivum;
                        firmantur tamen in materia et in suo esse non solum per
                        materiam eius, sed etiam per formam firmantem eorum materiam
                        et ipsa aliquo modo originantem et causantem, cum
                        materia et forma sint partes naturae sicut et suppositi; natura
                        etiam talis suppositi subicietur et subsistet (a) accidentibus.
                        Non tamen bene dicetur quod humanitas sit alba aut
                        calida aut tricubita; quia cum intellectus accipit naturas per
                        modum quidditatis abstrahendo ab eis rationem suppositi:
                        tunc quicquid eis attribuitur intelligitur eis attribui sicut
                        quidditati et non sicut supposito aut subiecto; partes autem
                        quidditatis possunt solum attribui quidditati ut quidditati (b)
                        et non aliquod accidens immo nec aliqua alia ratio realis,
                        quamvis esset (c) essentialis et realiter eadem. Non igitur
                        causatur haec ex diversitate reali, sed potius a diverso modo
                        intelligendi et ex veritate diversarum rationum realium.
                        Alias secundum rem ita est verum quod natura huius corporis
                        est extensa sicut quod corpus est extensum; quamvis
                        in humanitate et animalitate hoc non possit plene dici ratione
                        omnium partium, sed solum ratione alterius partis,
                        quoniam anima quae est altera pars earum non est calida
                        vel tricubita seu extensa.</p>
                   
                    <p>Ad decimum dicendum quod licet suppositum realiter
                        non contineat suam naturam, pro eo tamen quod dicit id
                        quod dicit per modum entis et totius, natura autem per modum
                        essentiae et quasi per modum partis formalis: inde est
                        quod bene dicitur quod haec natura est huius suppositi; secundum
                        enim modum intelligendi le <quote>huius</quote> dicit ibi habitudinem
                        quasi continentis et quasi totius.</p>
                    
                    <p>Ad primum autem (d) alterius partis dicendum
                        quod secundum illos qui ponunt quod esse et per se esse
                        sint substantialia, consequentia tamen ipsam essentiam seu
                        naturam  suppositum addit  ad naturam  aliquid essentiale;
                        secundum illos vero (e) qui ponunt ea esse accidentia addit
                        aliquid accidentale.</p>
                   
                    <p>Ad primam igitur probationem primae partis antecedentis
                        dicendum quod quamvis suppositum (f) non addat
                        ad naturam formam aut materiam, addit tamen actum essendi
                        et modum essendi (g) qui est per se esse. — Ad secundam
                        vero dicendum quod extra essentiam rei potest aliquid
                        esse dupliciter: aut quia degenerat in (h) aliud genus,
                        ut dicatur esse extra essentiam, quod est, extra suum genus
                        seu extra suam speciem; alio modo potest dici esse extra
                        suam essentiam, quia est extra constitutionem essentiae, ita
                        quod non est de principiis intrinsecis intrantibus (a) constitutionem
                        essentiae. Et hoc modo a multis negatur minor propositio
                        qua dicitur quod extra essentiam rei non potest esse
                        aliquod (b) essentiale et quod omne essentiale sit aliquod de
                        principiis constitutivis essentiae; et hoc modo suppositum addet
                        esse et modum essendi. — Ad tertiam patet per hoc idem,
                        quia secundum praedictos prima propositio non erit vera nisi
                        de essentiali quod intrat constitutionem essentiae, quamvis
                        nec de omni tali simpliciter sit verum; gradus enim albedinis
                        secundum quem album sit magis album non constituit cum
                        priori naturam tertiam, ad minus ita quod sit alterius speciei,
                        nec inclinatio quae datur multis naturis, quando amittunt
                        esse per se et incipiunt existere in alio supposito, 
                        quamvis sit eis substantialis, tamen non (c) constituit cum eis                      
                        proprie tertiam naturam nec facit eam esse alterius speciei,
                        sed solum facit eam esse alterius entis seu suppositi. Quando
                        enim essentiale quod additur est eiusdem speciei, tunc nunquam
                        mutat speciem, aut quando est tale quod circuit omnes
                        differentias specificas et omnes naturas generum  et specierum
                        praedicamenti sui, impossibile est (d) quod tale essentiale
                        sit aliqua differentia specifica contrahens ad determinatam
                        speciem. Tale autem est in substantiis esse in alio et esse
                        per se; respiciunt enim omnem essentiam substantiae creatae
                        et in quantum talem. Hoc autem amplius tangetur in
                        quaestione de humanitate Christi. — Ad quartam dicendum
                        quod suppositum non dicit tantummodo illud quod addit ad
                        naturam (e), sed utrumque simul.</p>
                    
                    <p>Ad primam autem probationem secundae partis praedicti
                        antecedentis dicendum sustinendo illos qui ponunt quod
                        suppositum (f) addat ad naturam aliquid accidentale: illud
                        enim accidentale (g) quod addet non erit ipsum suppositum,
                        sed potius illud quod constituetur ex eis. — Ad secundam dicendum
                        quod sicut album dicit aliquod accidens et tamen
                        nihil dicit sibi accidentale: ita poterit dici de
                        supposito et de ipso particulari ente. — Ad tertiam dicendum quod secundum
                        illos qui ponunt quod per se esse (h) sit accidens per se
                        esse non erit differentia substantiae, nisi prout per hunc
                        actum significare intendimus aptitudinem et potestatem per
                        se essendi et non ipsum actuale existere; quamvis et possit
                        dici quod suppositum non addit ad naturam communiter acceptam
                        solum per se esse, immo ad ipsam addit ultra hoc
                        singularitatem, sed ad naturam individualiter acceptam non
                        addit (a) nisi rationem per se essendi. — Ad quartam dicendum
                        quod uno modo potest dici quod per se esse non includitur in
                        generibus et speciebus substantiae directe et per se, prout
                        dicit actualem existentiam et actualem modum essendi (b),
                        sed solum prout dicit aptitudinem et potestatem per se essendi.
                        Alio modo potest dici quod per se ens potest accipi
                        dupliciter: aut scilicet generaliter aut determinate. Determinate
                        autem accipi voco, quando in quantum tale potest
                        actualiter per se esse; et hoc modo sola supposita seu primae
                        substantiae habent rationem per se entis, secundae enim
                        substantiae, in quantum tales, non possunt per se esse, ut
                        scilicet existant per se in sua universalitate absque aliquo
                        individuo; quia tunc veraciter, in quantum  talia, essent quaedam
                        supposita et primae substantiae; et (c) pro tanto ab <name ref="#Aristotle">Aristotele</name> (1)
                        primae substantiae dicuntur (d) magis esse substantiae,
                        quia magis primo et per se subsistunt et existunt.
                        Generaliter autem accipi voco, quando generaliter per hoc
                        intendimus significare ipsas substantias per modum entis et
                        totius non cointelligendo ibi hoc vel illud (e) seu aliquam individuationem;
                        sicut suo modo facimus, quando dicimus quod
                        non solum tres personae sunt una essentia et divinitas, sed
                        etiam unum ens et unus Deus. Et hoc modo sumimus (f) per
                        se ens quasi neutraliter, alio modo non solum neutraliter, sed
                        etiam quasi masculine; per masculinum enim significatur (g)
                        quis seu aliquis seu hic vel ille. Primus autem modus accipitur
                        secundum rem in praedicamento substantiae et ideo naturae ibi
                        in abstracto acceptae non habent rationem generis aut speciei;
                        unde non vere dicitur <quote>humanitas est animalitas</quote>, ad minus secundum
                        communem opinionem. In praedicamentis autem accidentium
                        accipitur secundum modum intelligendi; unde quando
                        dicitur quod albedo est color, color non stat ibi tantum pro
                        ipsa quidditate coloris, sed pro ente quod secundum modum
                        intelligendi habet talem quidditatem; alias enim non posset
                        dicere totum respectu albedinis et aliarum specierum suarum,
                        sicut debet dicere genus respectu specierum suarum.</p>
                    
                    <p>Ad secundum principale dicendum (a) quod illud
                        quod non est actu existens multo minus est actu existens in
                        se; si ergo natura, in quantum talis, non est actu existens
                        secundum illos qui volunt quod actus essendi per quem existit
                        non sit omnino idem quod ipsa: tunc ipsa, in quantum
                        talis, non erit existens in se, sed solum in quantum sumitur
                        cum actu et modo per se essendi (b).</p>
                    
                    <p>Quoniam autem quidam aliquando importune quaerunt (c)
                        quae praedictarum positionum verisimilior videatur, dico
                        secure quod suppositum, in quantum tale, non
                        potest proprie et realiter esse in genere accidentis,
                        cum directa ratio eius sit ratio primae substantiae
                        seu primi et totius subsistentis in quo omnia accidentia subsistunt
                        sive potius insistunt. Puto autem in theologicis tutius
                        esse uti utraque illarum duarum, quarum una dicit quod ad
                        naturam nihil addit realiter diversum, altera vero quod immo,
                        et monstrare (d) quomodo utraque istarum veritati nostrae
                        fidei non obest, sed potius famulatur (e).</p>
                    
                    <p>Alias tamen quibusdam, inter quos et mihi, verisimilius
                        esse videtur quod (f) nihil addat realiter
                        diversum. Cuius prima ratio est: quia amota a tali
                        natura omni impendentia et insistentia ad suppositum alterius
                        naturae nulloque (g) alio suae essentiae addito, constat quod
                        talis natura adhuc erit actu et constat quod non in alio, sed
                        solum in se ipsa. — Secunda ratio est: quia quicquid sit illud
                        quod adderet, posito quod (h) a Deo auferetur nullo alio addito,
                        constat quod illa essentia adhuc erit, et utique non in altero,
                        cum nullum esse in sit sibi adiectum. — Tertia est: quia prima
                        ratio subsistendi seu subsistentis est in materia, omnia enim
                        fundantur in ipsa sicut in primo recipiente; ad subsistendum
                        autem et ad recipiendum non eget alio praeter se ipsam,
                        et, si eget, hoc non est nisi formalis dispositio priorum formarum
                        (i) respectu posteriorum. — Quarta est: quia cum dico
                        <quote>esse per se</quote> vel <quote>esse in se ipso</quote>, hoc quod dico <quote>in
                        se</quote> vel <quote>per se</quote> nihil addit ad esse cui adiungitur (a)
                        nisi solum <quote>id ipsum</quote>, sicut ex ipsa ratione pronominis patet, quod
                        est relativum reciprocae identitatis (b). — Quinta est: quia illud
                        quod addet suppositum ad naturam oportet quod sit receptum
                        et sustentatum in materia seu in passiva potentia ipsius naturae
                        et per consequens quod ipsa natura sit quodam modo
                        suppositum illius additi. — Sexta est: quia illud additum non
                        erit aliqua forma seu formalis differentia nova, quia tunc
                        novam et differentem speciem faceret. Non etiam erit novus
                        gradus alicuius formae prioris, tum quia tunc formas illas
                        intenderet seu intensive augeret, tum quia gradus formae
                        posterior non alia ratione spectat ad per se existere quam
                        gradus priores (c). Non etiam est reflexio sui super se seu
                        inhaesio vel impendentia sui ad se, tum quia talis reflexio
                        esset habitus vel operatio vel aliqua essentia intermedia inter
                        rem et inter rem eandem, tum quia res non unitur sibi
                        ipsi (a) ad constituendum aliquod tertium compositum ex se
                        ipsa et se ipsa tanquam ex duobus extremis, tum quia illud
                        super quod terminabitur reflexio illa erit ipsum suppositum.</p>
                    
                    <p>Forte dicetur quod illud quod addit est absolutus modus
                        existendi; qui modus dicit aliquid (e) magis positivum
                        quam faciat (f) modus essendi respectivus qui dicitur esse in
                        alio. — Sed contra hoc arguitur quod huiusmodi absolutio nihil
                        reale addit ad essentiam naturae cuius est, sed solum dicit
                        ipsam nihil ad aliud suppositum impendentem nec per modum
                        talis (g) impendentiae ad aliud relatam. Praeterea, si
                        dicit aliud, tunc illud solum habebit rationem per se existentiae
                        (h) et absoluti esse, et tunc totum essentiale esse
                        ipsius naturae quod est omnino id ipsum quod ipsa erit
                        omnino alienum a per (i) se esse sive a per - se - existentia
                        sua et suae naturae. Praeterea, cum illud additum inhaereat
                        et impendeat naturae cui additur et (k) partibus eius: quomodo
                        illud est absolutius quam ipsa natura vel eius esse,
                        quod non dicit aliud quam actualitatem suae essentiae concretive
                        sumptam?</p>
                  
                    <p>Quod autem supra obicitur quod absolutus modus essendi
                        dicit quid non minus positivum quam modus essendi
                        alteri relative impendens: dicendum quod licet dicat quid
                        non minus positivum, non propter hoc sequitur quod illud
                        quod ponit sit realiter aliud ab ipsa natura; sicut et personale
                        existere Dei, quamvis sit maius positivum quam quodcunque
                        esse creatum, non propter hoc sequitur quod dicat
                        aliud realiter differens ab essentia sua.</p>
                    
                    <p>Si vero iterum instetur quod si suppositum nihil reale
                        addit ad naturam suam, tunc quamdiu illa natura erit actu,
                        semper necessario erit suppositum in se ipsa per se existens,
                        ex quo sequeretur (a) quod humanitatis Christi esset
                        quaedam persona creata: dicendum quod hoc quidem sequeretur,
                        si suppositum ultra positivam rationem naturae realiter
                        in se non includeret negationem (b) et praecisionem omnis
                        modi essendi in alio ut in supposito; haec (c) autem negatio
                        (d) seu ratio negativa tollitur (e) per solam additionem talis
                        modi esse in, factam ad naturam.</p>
                  
                </div>
            </div>
        </body>
    </text>
</TEI>

