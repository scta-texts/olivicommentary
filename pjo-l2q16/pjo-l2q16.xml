<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<!-- <?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?> -->
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title>Librum II, Quaestio 16</title>
                <author xml:id="PJO">Peter John Olivi</author>
                <editor xml:id="BJ">Bernardus Jansen S. I.</editor>
            </titleStmt>
            <editionStmt>
                <edition n="2015.05">
                    <title>Librum II, Quaestio 16</title>
                    <date when="2015-05-09">May 09, 2015</date>
                </edition>
            </editionStmt>
            <publicationStmt>
                <publisher>Ad Claras Aquas</publisher>
                <pubPlace>Quaracchi</pubPlace>
                <availability status="free">
                    <p>Public Domain</p>
                </availability>
                <date when="1922">1922</date>
            </publicationStmt>
            <sourceDesc>
                <p>Quaestiones In Secundum Librum Sententiarum, ed. Bernardus Jansen, S.I, Ad Claras Aquas, 1922</p>
            </sourceDesc>
        </fileDesc>
        <revisionDesc status="draft">
            <listChange>
                <change when="2015-04-27" who="#JW" status="draft" n="2015.05">
                    <p>Created file for the first time.</p>
                    <note type="status">
                        <note type="collabaration">Yes</note>
                        <note type="validating-schema">lbp-0.0.1</note>
                        <note type="transcription-type">critical</note>
                    </note>
                </change>
            </listChange>
        </revisionDesc>
    </teiHeader>
    <text>
        <front>
            <div xml:id="includeList">
                <xi:include
                    href="https://bitbucket.org/lombardpress/lombardpress-lists/raw/master/workscited.xml"
                    xpointer="worksCited"/>
                <xi:include
                    href="https://bitbucket.org/lombardpress/lombardpress-lists/raw/master/Prosopography.xml"
                    xpointer="prosopography"/>
            </div>
        </front>
        <body>
            <div xml:id="pjo-l2q16">
                <head>QUAESTIO XVI.</head>
                <p>Primo quaeritur an in angelis et in omnibus substantiis
                    intellectualibus sit compositio materiae
                    et formae.</p>
                
                <div>
                    <head>Et quod non videtur.</head>
                    
                    <p>Et primo per vias communes omnibus entibus
                        creatis (a), deinde per vias proprias substantiis
                        intellectualibus.</p>
                    
                    <p>Viae autem communes ad hoc sunt quatuor.</p>
                    
                    <p>Ostenditur enim hoc primo ex parte divinae
                        potestatis super creatis (b) et cum hoc ex parte
                        conditionum nobilium in creaturis participatarum
                        (c).</p>
                    
                    <p>1. Omne enim illud potest esse in creatura et a Deo
                        fieri in quo non implicatur aliquid repugnans conditionibus
                        creaturae; sed simplicitas absque omni compositione non repugnat
                        conditioni creaturae; ergo talis simplicitas poterit
                        esse in creaturis, saltem in nobilioribus. Probatio minoris:
                        Veritas enim, entitas (d) et bonitas sunt aeque nobiles tam
                        in Deo quam in creaturis sicut et simplicitas; sed Veritas
                        potest creaturae communicari salvis conditionibus creaturae
                        absque aliqua permixtione falsitatis et bonitas absque aliqua
                        permixtione (e) pravitatis et entitas absque mixtura nihilitatis;
                        ergo eadem ratione simplicitas (f) poterit communicari
                        absque mixtura cuiuscunque compositionis; sed (g) si hoc
                        potest fieri, verisimile est hoc esse factum in nobilissimis
                        creaturis; ergo et cetera. Praeterea, si primis principiis quae
                        sunt entia (h) incompleta et partes substantiarum potuit communicari
                        omnimoda simplicitas absque repugnantia suae imperfectionis,
                        ergo multo magis hoc potuit entibus completis.</p>
                    
                    <p>2. Item, non minus potest Deus ante creationem quam
                        post, nec spiritualia sunt minus remota aut minus separabilia
                        a defectu potentialitatis et inhaerentiae quam corporalia et
                        accidentalia; sed Deus post creationem separat accidentia
                        corporalia a subiecto et materia et aufert eis actualem inhaerentiam
                        et dat eis per se existentiam, sicut patet in Sacramento
                        altaris; ergo et hoc potest ante creationem; et
                        tunc multo fortius hoc poterit in formis substantialibus et
                        potissime in spiritualibus; poterit igitur eas creare ab initio
                        sine materia. — Si dicatur quod ipsa accidentia (a) semper,
                        quantum est de se, inhaerent: contra, sicut impossibile est
                        dare motum finitum sine termino, ita inclinationem et inhaerentiam
                        finitam sine termino; omnis autem inhaerentia creata
                        est finita; ergo omnis talis habet terminum qui eam actu
                        terminat; sed in accidentibus separatis a subiecto et materia
                        non est dare aliquid actu terminans; ergo et cetera.
                        Praeterea, impossibile est (b) quod aliquid etiam a Deo inclinetur
                        ad nihil tanquam ad aliquem realem terminum; sed
                        materia et subiectum accidentium separatorum est nihil;
                        ergo impossibile est quod eis actu inhaereant seu quod inclinentur
                        ad ipsa.</p>
                    
                    <p>Secundo ostenditur hoc ex parte quidditatis
                        et rationis tam materiae quam formae.</p>
                    
                    <p>3. Quod enim secundum suam rationem est nihil nullius
                        potest esse pars constitutiva; sed materia secundum hoc quod
                        dicit aliquid distinctum a forma est mere nihil; ergo secundum
                        hoc compositionem non faciet et multo minus secundum
                        hoc quod est indistincta a forma. Minor patet; quia secundum
                        <ref><name ref="#Aristotle">Aristotelem</name>, in <title ref="#Metaphysics">Metaphysicis</title></ref> (1) et <ref>II <title ref="#deAnima">De anima</title></ref> (2),
                        actus est idem quod forma et e contrario (c); et si materia,
                        prout distinguitur a forma, dicit aliquam essentiam et non
                        mere nihil (d), ipsa erit vere actus et ita per consequens erit
                        vere (e) forma; et sic etiam cessabit compositio materiae cum
                        forma, saltem ilia quae hic quaeritur. Quod autem tunc sequatur
                        ipsam esse actum videtur: omnis enim essentia est
                        actus entis, quoniam est illud per quod ens est (f); ergo si
                        habet essentiam, habet actum. — Si dicatur quod non omnis
                        actus est forma et materia non habet talem actum qui possit
                        habere rationem formae: contra, quia si aliquo modo dicit actum
                        sive essentiam, tunc conveniet cum forma in ratione actus
                        sive essentiae tanquam in suo communi; et tunc oportebit
                        dare aliquas differentias per quas communis ratio actus determinetur
                        (a) ad actum qui est materia et ad actum qui est
                        forma; has autem non est dare, quia non potest dici quod illae
                        sint actus perfectus et imperfectus, quia secundum hoc omnis
                        forma imperfecta esset vere materia; conveniret (b) enim sibi
                        tota definitio materiae, scilicet actus imperfectus. Praeterea,
                        perfectum et imperfectum de se non distinguunt rem secundum
                        genus aut speciem, cum in eadem specie et in eodem
                        genere sint aliqua perfectiora aliis, immo etiam idem numero
                        est aliquando perfectius et aliquando imperfectius, ut
                        eadem albedo numero, quando est intensa et quando est remissa.
                        Praeterea, formae et materiae nec quibuscunque primis
                        principiis entium potest dari aliquid commune per modum
                        universalis, ut videtur.</p>
                    
                    <p>Tertio ostenditur hoc ex conditionibus quae
                        attribuuntur materiae secundum hoc quod est
                        materia.</p>
                    
                    <p>4. Attribuitur enim sibi potestas recipiendi seu receptio
                        et potestas stabiliendi seu substantificandi dependentiam et
                        inhaerentiam formarum. Cum enim existere in se et taliter
                        quod alia stabiliat in se ipso sit actus entis nobilissimus:
                        ergo materia, secundum hoc quod (c) est materia, dicet actum
                        entis nobilissimum; soli enim materiae in rebus in quibus
                        materia ponitur convenit existere in se et non in alio et
                        nihil ponitur posse subsistere nisi in ea; omnium enim formarum
                        dependentia in ea figitur et stabilitur. Ipsa igitur (d)
                        habebit secundum suam rationem essentiam actualissimam
                        et nobilissimam, et ita impossibile est quod dicat aliquid distinctum
                        a forma ac per consequens quod faciat compositionem
                        cum forma, saltem (e) talem qualis hic quaeritur. Si
                        etiam omne recipiens prius naturaliter est actu quam actu
                        in se recipiat: ergo materia cui competit alia recipere prius
                        naturaliter erit actu quam aliquid recipiat; sed esse non potest
                        actu, nisi habeat in se rationem et actualitatem formae;
                        ergo oportet quod ipsa non sit realiter distincta a forma.</p>
                    
                    <p>Quarto ostenditur hoc ex parte componibilitatis
                        et compositionis ipsorum.</p>
                    
                    <p>5. Quodlibet enim extremorum componentium oportet
                        quod sit alteri unitum et inclinatum et appropriatum; hoc
                        autem esse non potest, nisi in quolibet sit aliqua inclinatio
                        et appropriatio; sed inclinatio et ipsum quod per eam est
                        inclinatum differunt, sicut potentia et actus et sicut forma
                        et informatum; inclinatione enim amota ipsum inclinatum
                        non esset actu inclinatum, sed solum esset inclinabile et in
                        potentia ad actualem inclinationem; ergo si materia est in
                        rebus faciens compositionem cum forma, tunc adhuc tam
                        ipsa quam forma erunt compositae ex potentia et actu et ex
                        forma et informato seu informabili. — Si dicatur quod unumquodque
                        per se ipsum est inclinatum et appropriatum; contra,
                        idem enim non potest esse actus sui ipsius nec potentia
                        sui ipsius nec informatum a se ipso nec substratum sibi ipsi,
                        sed ipsum inclinatum substernitur suae inclinationi et informatur
                        ab ipsa et est in potentia respectu eius; nisi forte dicatur
                        quod ipsum inclinatum, in quantum est tale, non est
                        aliud quam sua inclinatio; quod tamen esse non potest, quia
                        tunc non esset ibi aliud quam mera (a) inclinatio nec esset
                        ibi aliquid (b) secundum rem inclinabile nec inclinatum, sed
                        solum secundum modum intelligendi; ac per consequens nec
                        ibi esset secundum rem inclinatio, cum omnis inclinatio sit
                        alicuius inclinabilis et alicuius per eam actu (c) inclinati.</p>
                    
                    <p>6. Item, ad idem; Quod non cadit in definitione alicuius
                        nisi (d) per accidens non est de constitutione suae essentiae
                        nisi per accidens et non per se; sed in definitione substantiarum
                        non cadit materia nisi per accidens secundum <ref><name ref="#Aristotle">Aristotelem</name>,
                        VII <title ref="#Metaphysics">Metaphysicae</title></ref> (1). Vult enim ibidem quod in
                        definitione totius non cadunt partes (e) materiales sed solum
                        formales, quin potius e contrario totum cadit in definitione
                        partium materialium. <name ref="#Averroes">Averroes</name> etiam vult ibidem (2) quod
                        cum definitum dicat totam essentiam et speciem definiti,
                        forma autem constituat rem in specie nec materia sit necessaria
                        nisi ad (f) actualem existentiam (g) speciei, quia secundum
                        eum si forma posset esse per se (h), completior esset res (i)
                        secundum suam speciem quam sit nunc cum materia; vult,
                        inquam, quod materia non intret definitionem (a) substantiarum
                        nisi sicut (b) unum correlativum intrat definitionem sui
                        correlativi, ad determinandum scilicet dependentiam et respectum
                        ipsius formae.</p>
                    
                    <p>7. Item, ad idem: Nullum accidens est essentiale (c)
                        substantiis; sed si essentia substantiarum est composita, accidens
                        est eis essentiale, ipsa scilicet unio et compositio extremorum
                        quae est quaedam relatio et quoddam accidens
                        ipsorum extremorum. Quod patet; quia sine ea possunt (d)
                        ipsa extrema intelligi et quia materia potest illam amittere,
                        quando advenit sibi altera forma; et hoc ipsum forma, quando
                        miraculose separatur (e) a materia. Si etiam compositio esset
                        essentialis substantiis, tunc materia et forma non assent tota
                        essentia suorum compositorum, immo praeter ea esset tertium,
                        scilicet eorum compositio; et sic plura essent rerum
                        principia quam tria. Quod est contra <ref><name ref="#Aristotle">Aristotelem</name>, libro
                        <title ref="#Physics">Physicorum</title></ref> (1); non enim ponit nisi materiam et formam et
                        privationem, et duo prima vult esse solum per se principia
                        eorum quae fiunt, de compositione autem mentionem non
                        facit. Quod autem compositio sit substantialis substantiis, si
                        sunt compositae, patet; quia non poterunt intelligi absque
                        ipsa; secundum autem (f) <ref><name ref="#Boethius">Boethium</name>, libro <title ref="#Division">Divisionum</title></ref> (2),
                        quamvis sine accidente proprio proprie res non possit intelligi
                        esse, illud tamen secundum eum est de essentia rei
                        seu essentiale sine quo res non potest intelligi.</p>
                    
                    <p>Quinto ostenditur hoc ex parte necessitatis
                        ipsius materiae.</p>
                    
                    <p>8. Si enim natura nihil facit frustra, multo minus hoc
                        facit Deus; sed nulla est necessitas ponendae materiae in
                        entibus, quia omnia aeque bene' et etiam melius possunt
                        fieri sine ea sicut cum ea; ergo et cetera. Probatio minoris;
                        non enim materia dicitur esse necessaria nisi propter tria,
                        aut scilicet propter motum et receptionem, ut detur aliquod
                        recipiens et mobile quod sit subiectum motus et mutationis,
                        aut propter individuationem aut propter substantificationem.</p>
                    
                    <p>Sed propter primum non oportet, quia ad hoc quod aliquid
                        possit esse recipiens sufficit quod possit informari ab aliquibus
                        formis; sed formae hoc possunt secundum philosophos (a)
                        et magistros, quia tempus secundum eos est accidens motus
                        et calor superficiei et sic de multis aliis; omne autem subiectum
                        informatur a suis accidentibus, maxime si est subiectum
                        per se et primum, sicut ilia sunt secundum eos:
                        priores etiam formae secundum eos informantur a sequentibus.
                        Exigitur etiam ad receptionem quod recipiens sit in
                        potentia respectu recepti; idem autem bene potest esse actus
                        et potentia respectu diversorum absque contradictione, quia
                        contradictio semper est respectu eiusdem; unde forma respectu
                        sui ipsius est in actu seu respectu eius quod informat,
                        respectu autem alterius formae a qua informabitur erit in
                        potentia, et sic videmus quod aliquid potest habere rationem
                        prioris et posterioris absque compositione et- sic de multis
                        aliis relative oppositis; unde et materia, si esse ponatur, non
                        erit in potentia respectu (b) sui ipsius sed solum respectu formae,
                        respectu vero sui erit quodam modo in actu; absque
                        igitur materia poterunt formae esse subiecta receptionum et
                        eorum quae recipiuntur et poterunt esse in potentia ad actus
                        subsequentes et sic poterunt esse subiecta motuum et mutationum
                        et tanto magis, quanto ratione suae soliditatis poterunt
                        in ea figi fortius et perfectius.</p>
                    
                    <p>Si dicatur quod potentia recipiendi non convenit formis
                        nisi per accidens et secundario, omne autem per accidens
                        reducitur ad (c) per se nec causa secundaria (d) potest esse,
                        sine prima, materiae autem insit potentia recipiendi primo
                        et per se, adhuc formae non poterunt esse sine materia sufficientes
                        ad aliquid recipiendum: contra hoc arguo. Si enim
                        per accidens sumatur hic, prout omnino excludit ipsum per
                        se, sicut musicus dicitur esse albus per accidens — albedo
                        enim nullo modo est in musica, sed solum in subiecto eius —:
                        tunc secundum veritatem nulla forma informaretur aut diceretur
                        informari nisi solum eo modo quo musicus dicitur
                        albus; quamvis nec tunc illo modo dici posset nisi in concreto,
                        utpote quod informatum (e) tali forma diceretur informatum
                        esse sequenti. Si vero sumatur hic <quote>per accidens</quote>, prout
                        opponitur solum ad <quote>per se et primo</quote>, ita quod etsi in formis
                        non est potentia recipiendi per se et primo, est tamen in
                        eis per se et secundario; contra hoc est, quia immo magis
                        forma inerit per se et primo, si sibi aliquo modo per se
                        inest; primum enim (a) et immediatum idem. Formae autem
                        secundum hoc immediatius recipient formas sequentes quam
                        materia (b); undo et motus immediatius subiectum ponitur
                        esse temporis et superficies coloris quam materia. Cum etiam
                        formae sequentes per hoc dicantur supervenire materiae, quia
                        adveniunt formis prioribus in ea existentibus et materia per
                        eas disponatur ad receptionem secundarum (c) et non e contrario:
                        potius inerit potentia receptiva earum ipsis formis et
                        magis primo et per se quam materiae.</p>
                    
                    <p>Si etiam formis inest potentia passiva per materiam,
                        quaero in qua habitudine causae stat ibi le <quote>per</quote>. Non enim
                        in (d) habitudine causae efficientis, quia materia nihil potest
                        efficere et ita non potest gignere potentiam passivam in formis;
                        et si hoc fieret, prius oporteret quod in formis esset
                        potentia passiva ad recipiendum (e) hanc potentiam quae eis
                        ingignitur a materia; multaque alia inconvenientia sequerentur
                        satis nota. Non etiam potest stare in habitudine causae
                        formalis, quia materia non potest esse forma alicuius et maxime
                        formarum suarum nec ad aliquam potentiam passivam (f)
                        potest se habere in ratione formae. Non etiam potest stare
                        in habitudine causae (g) materialis, quia esse causam materialem
                        alicuius non est aliud (h) quam esse eius materiam;
                        quae pro tanto dicitur esse causa sui totius, pro quanto est
                        principium constitutivum (i) eius; unde nomen causae sumitur
                        ibi tantum pro principio intrinseco constitutive. Nihil
                        autem erit dictu dicere materiam esse principium materiale
                        et constitutivum potentiae passivae quae est in formis, quia
                        tunc ilia potentia esset composita ex materia et ex aliquo
                        alio et esset quaedam substantia. In habitudine autem causae
                        finalis nihil ad propositum.</p>
                    
                    <p>Praeterea, quando dicitur quod potentia passiva inest formae
                        per materiam: aut dicitur hoc de eadem potentia passiva
                        numero, ita scilicet quod eadem numero potentia quae
                        est (k) in materia est in formis, aut hoc intelligitur de diversis.</p>
                    
                    <p>Primum esse non potest, quia nihil quod est materiae,
                        et (l) maxime sic sicut est eius sua potentia passiva, potest
                        esse in forma, et maxime sic sicut oportebit in ea esse potentiam
                        per quam in se (m) recipiet alia seu potius in qua recipientur,
                        quando recipientur a forma. Si etiam esset omnino
                        eadem potentia materiae et formae, tunc non esset aliud
                        dictu (a) formam habere potentiam passivam, nisi quod habet
                        materiam et potentiam materiae sibi assistentem; unde potius
                        diceretur tunc eam habere per assistentiam quam per inhaerentiam,
                        et hoc nihil faceret ad evasionem praedictam.</p>
                    
                    <p>Praeterea, quomodocunque in forma esset potentia passiva,
                        nisi forte per modum dictum qui est valde improprius (b)
                        scilicet per assistentiam, tunc si ratione distinctionis quae est
                        inter potentiam et actum probatur esse differentia inter materiam
                        et formam et si per hoc probantur substantiae esse
                        compositae ex materia et forma: tunc eadem. ratione posset
                        hoc probari de potentia et actu ipsius formae. — Dicebatur
                        quod haec (c) potentia non inest formae per materiam, ita quod
                        efficiatur a materia, sed quia forma non potest hoc habere nisi
                        in materia et nisi in ordine ad materiam. Sed contra; tunc
                        enim per se conveniret formae, quamvis nonnisi in materia;
                        nec propter hoc conveniret sibi proprie per materiam,
                        sicut nec proprie essentia, quamvis nec propriam essentiam
                        habere possit nisi in materia. Ad hoc etiam quod eam habeat
                        aeque primo sicut et materia sufficit quod non causetur a
                        materia, quia nec materia potest habere potentiam passivam
                        nisi in ordine ad formam. Praeterea, tunc ad probandum materiam
                        esse in rebus, tanquam quoddam principium distinctum
                        a forma non sufficiet probare quod oportet esse aliquod
                        mobile et (d) aliquod subiectum receptionis et motus et
                        mutationis, sed praeter hoc oportebit probare quod necesse (e)
                        est in rebus esse aliquod mobile et subiectum quod non sit
                        forma et quod motus non solum (f) exigit mobile, sed etiam
                        tale mobile super quo nec sancti nec (g) philosophi se intromittunt,
                        quando probant materiam esse; sed sufficit eis absolute
                        probare quod oportet in rebus esse aliquid mobile
                        et aliquod potentiale.</p>
                    
                    <p>Non etiam ratione individuationis hoc oportet, quia distinctio
                        et declaratio magis competit formae quam materiae;
                        et praeterea, forma non posset individuationem recipere a
                        materia, quin materia esset illius causa efficiens et forma
                        eius subiectum recipiens; nec accidentia miraculose separata
                        a materia essent actu individua; et multa alia inconvenientia
                        sequerentur in quaestionibus de individuatione tacta.</p>
                    
                    <p>Non etiam ratione substantificationis hoc oportet (a), quia
                        formae magis competit substantificare quam materiae, cum
                        substantificare et per se esse sit nobilissimus actus substantiae.
                        Praeterea, unde probatur quod forma non possit esse in se fixa
                        et in alio non recepta, cum hoc secundum omnes possit materia?
                        non enim videtur hoc per aliquid posse probari. Praeterea,
                        quomodo forma substantificationem recipiet a materia
                        aut in materia, quin oporteat formam esse compositam ex
                        recipiente et recepto et quin oporteat quod materia sit causa
                        efficiens suae substantificationis et forma eius subiectum recipiens?</p>
                    
                    <p>Pervias autem proprias substantiis intellectualibus
                        sic potest argui ad propositum.</p>
                    
                    <p>Et primo per auctoritatem.</p>
                    
                    <p>9. <ref><name ref="#Dionysius">Dionysius</name> enim, capitulo 2 et 4 <title ref="#CelestialHierarchy">Angelicae Hierarchiae</title></ref>,
                        dicit (1) eos esse immateriales et (b) immaterialiter
                        recipere intellectualia et impassibiliter et non materialiter
                        sicut nos. — <ref><name ref="#Augustine">Augustinus</name> autem, libro XII <title ref="#Confessions">Confessionum</title></ref>,
                        dicit (2) quod duo sunt primo creata a Deo: unum prope te (c),
                        et hoc secundum eum est angelus, aliud prope nihil et hoc
                        est materia; sed si (d) in angelis ponebat materiam, non bene
                        distingueret prae ceteris angelum a materia; ergo et cetera.</p>
                    
                    <p>10. Item <ref><name ref="#Aristotle">Aristoteles</name>, VIII <title ref="#Metaphysics">Metaphysicae</title></ref>, circa finem,
                        volens ostendere per quid res habeant unitatem dicit (3) quod
                        omnia quae non habent (e) materiam sensibilem nec intelligibilem
                        unumquodque eorum statim est illud quod est per essentiam;
                        de illis enim quae habent materiam sensibilem aut
                        intelligibilem praemiserat (4) quod ilia fiunt unum per adventum
                        formae (f) in materiam quam effective facit agens,
                        quando de potentia materiae educit formam in actu. De istis
                        vero vult quod per se conveniat (g) eis esse et unitas et non
                        per aliquid additum alicui alteri, sicut additur actus potentiae
                        seu forma materiae. Et inducit quoddam simile (5) quod sicut
                        praedicamenta non fiunt ens et unum per aliquam differentiam
                        additam enti tanquam generi, sed per se ipsa sunt ens
                        et unum, propter quod ens et unum non cadit in definitione
                        eorum, quia tunc oporteret quod haberent rationem generis
                        et quod per adventum differentiarum (a) constituerent praedicamenta
                        diversa: sic (b) vult quod substantiae intellectuales
                        quae (c) non habent materiam physicam seu sensibilem nec
                        mathematicam seu imaginabilem, quam ipse vocat intelligigibilem,
                        sunt per se ipsa ens et unum, per omnimodam scilicet
                        identitatem sui cum forma seu actu per quem sunt. Ergo
                        vult quod nullomodo habeant materiam nec aliquam potentiam
                        respectu formae suae substantialis. — Omnes (d) etiam
                        philosophi, tam <name ref="#Plato">Platonici</name> quam <name ref="#Aristotle">Peripatetici</name> hoc (e)
                        idem videntur sentire, sicut patet in libro <title ref="#deCausis">De causis</title> (1) et in
                        libro <name ref="#Proclus">Procli</name> (2) et in dictis <name ref="#Averroes">Averrois</name> (3).</p>
                    
                    <p>Per rationem vero potest argui ex quatuor
                        quae secundum omnes sunt in angelis et in omnibus
                        substantiis intellectualibus; est enim in
                        eis incorruptibilitas, inextensibilitas, intellectualitas
                        et libertas.</p>
                    
                    <p>Ex primo sic.</p>
                    
                    <p>11. Secundum enim <ref><name ref="#Aristotle">Aristotelem</name>, VII <title ref="#Metaphysics">Metaphysicae</title></ref> (4),
                        materia est illud qua unumquodque singulare potest esse et
                        non esse; potentia enim ad esse et non esse non potest alicui
                        convenire per formam, cum forma sit actus et non potentia,
                        sed in angelo non est potentia ad non esse, cum sit naturaliter
                        incorruptibilis; ergo non est in eo materia.</p>
                    
                    <p>12. Item, secundum diversitatem actuum diversificantur
                        potentiae et e contrario; quot enim modis dicitur unum corelativorum,
                        tot modis et reliquum; sed in angelis non est
                        potentia ad formam substantialem, quia tunc possent per
                        motum generationis fieri et sic per consequens per motum
                        contrarium corrumpi, nec etiam ad quamcunque formam accidentalem,
                        sed solum ad illas quae de potentia subiecti non
                        educuntur; ergo in eis non est materia, nisi sumendo materiam
                        aequivoce. Per materiam enim intendimus proprie significare
                        illud possibile quod est (f) in potentia ad formam
                        substantialem et quod constituitur in esse per eam; et tale
                        possibile non est univocum cum illo possibili quod solum
                        est in potentia ad formas accidentales, et maxime quando
                        ad solas tales quae de potentia subiecti non educuntur, sed
                        solum in ipso recipiuntur; quia quantum differt talis actus
                        accidentalis ab actu formae substantialis, tantum differet possibile
                        a possibili seu potentia a potentia; ilia autem in (a) nulla
                        univocantur (b).</p>
                    
                    <p>13. Item, <ref><name ref="#Aristotle">Aristoteles</name>, X (c) <title ref="#Metaphysics">Metaphysicae</title></ref>, vult quod
                        corruptibile et (d) incorruptibile differant plus quam secundum
                        (e) genus, quia incorruptibile privat potentiam generis
                        ipsius corruptibilis; potentia enim ilia per quam corruptibile
                        potest non esse oportet quod insit omnibus generibus suis quantumcunque
                        remotis. Si enim non inesset, tunc illud esset incorruptibile
                        et non haberet in se materiam habentem potentiam
                        ad non esse; impossibile est autem quod aliquid tale sit genus
                        alicuius corruptibilis; ergo ad minus in angelis non erit materia
                        univoce cum corruptibilibus, quia si esset, tunc necessario
                        convenirent univoce in aliquo genere; ergo et cetera.</p>
                    
                    <p>14. Item, omnis materia quae de (f) se est indifferens ad
                        formas diversas et disparatas seu oppositas est, quantum est
                        de se, mobilis ad (g) quamlibet illarum et determinabilis
                        sive (h) appropriabilis per quamlibet illarum; sed si angelus
                        habet materiam, materia eius erit huiusmodi, quia si non
                        est, tunc ipsa erit determinata ad quamlibet. illarum; sed
                        determinata non potest esse nisi per aliquam differentiam
                        eam appropriantem tali formae; sed hoc est impossibile, sicut
                        in quaestione qua quaeritur an materia habeat differentias
                        materiales est probatum; ergo et cetera.</p>
                    
                    <p>15. Item, omne compositum est dissolubile in componentia,
                        quantum est ex (i) se; unde et quidam sancti probant Deum
                        esse simplicem sine omni compositione, quia alias secundum
                        eos sequeretur ipsum esse dissolubilem; sed angeli sunt naturaliter
                        indissolubiles; ergo et cetera.</p>
                    
                    <p>Ex secundo vero arguitur sic.</p>
                    
                    <p>16. Quando materiae simplici et indivisibili advenit forma,
                        tota vestitur forma ilia, quia si tota non vestiretur, tunc secundum
                        unam partem sui non esset vestita seu informata
                        tali forma, secundum autem aliam partem sui esset et ita
                        haberet partem et partem; sed si angeli haberent materiam,
                        ipsa necessario esset simplex et indivisibilis; ergo sola una
                        forma unius angeli informaretur tota materia angelorum.</p>
                    
                    <p>17 Item, aut materia angeli habet partes aut non. Si sic,
                        tunc potest habere unam extra alteram et sic per consequens
                        extensionem; et tunc etiam forma abstracta (a), intelligerentur
                        actu divisae et semper etiam secundum intellectum possent
                        intelligi ut divisibiles; et tunc aut in infinitum (b) aut veniretur
                        ad partes indivisibiles ex quibus totalis materia esset
                        composita; et utrumque (c) horum videtur valde (d) inconveniens.
                        Si autem non (e) habet partes, ergo videtur quiddam
                        esse punctale habens minimum de essentia, et etiam tunc non
                        poterit in angelis esse maior et minor capacitas, cum non sit
                        in eis maior aut minor materia, sed solum aequalis; maius
                        enim et minus multitudinem partium supponunt, haec autem
                        omnia videntur falsa; ergo et cetera.</p>
                    
                    <p>Ex tertio et quarto arguitur sic, scilicet ex
                        intellectualitate et libertate.</p>
                    
                    <p>18. Omnis enim forma quae totaliter est inclusa intra
                        suam materiam et secundum se totam impendens materiae
                        et dependens ab ea videtur habere nihil libertatis, sed potius
                        videtur esse valde passibilis et defectibilis; sed tales
                        erunt formae substantiarum intellectualium; ergo et cetera.</p>
                    
                    <p>19. Item, quod impedit actum alicuius potentiae videtur
                        repugnare naturae ipsius potentiae, cum potentia et actus
                        et obiectum sint sibi valde proportionata; sed conditiones
                        materiales impediunt actum intellectus et voluntatis intellectualis
                        et puritatem sui obiecti; unde quando vult aliquid
                        intelligere, abstrahit a conditionibus materialibus et pro viribus
                        separat se ab eis et secundum quod magis separat se,
                        tanto purius intelligitur; ergo et cetera.</p>
                    
                    <p>20. Item, materia non potest recipere aliquid sine conditionibus
                        materialibus, cum receptum sequatur modum recipientis;
                        sed species (f) intellectualis est abstractissima ab
                        eis; ergo impossibile esset ea in intellectu recipi, si haberet,
                        materiam.</p>
                    
                    <p>21. Item, arguitur hoc specialiter de rationali anima. Si
                        enim habet materiam, prout est separata a corpore seu separabilis,
                        ergo ipsa est potius quaedam substantia completa quam
                        pars substantiae et ita non erit pars hominis.</p>
                    
                    <p>22. Item, si habet materiam, tunc impossibile est quod
                        sit forma corporis, cum impossibile sit unam formam informare
                        simul diversas (a) materias, et maxime si sunt diversissimorum
                        generum; et posito quod posset, anima tamen non
                        informaret corpus secundum aliam suam materiam, cum materia
                        nullius possit esse forma; et tunc ipsa non deberet dici
                        forma corporis, sed ipsa forma animae deberet solum dici
                        forma corporis.</p>
                    
                    <p>Contra; 1. Simplex et compositum non possunt esse
                        uniformiter et recte sub eodem genere, tanquam scilicet
                        duae species eiusdem generis, quia genus simplicis erit necessario
                        simplex, genus vero compositi erit compositum; sed
                        omnes substantiae creatae sunt in genere substantiae, corpora
                        autem quae sunt quaedam species eius sunt composita
                        ex materia et forma; ergo et angelici spiritus. Probatio minoris;
                        si enim substantiae corporales et incorporales non essent
                        in eodem genere substantiae, tunc essent plura praedicamenta
                        quam decem et essent plura genera generalissima.
                        in substantiis, cum omnis substantia, praeter illam quae est
                        increata, sit in genere et praedicamento.</p>
                    
                    <p>2. Item, secundum <ref><name ref="#Boethius">Boethium</name> (b), in <title ref="#Predicaments">Praedicamentis</title></ref> (1),
                        quando agit de substantia, relictis extremis, agit de composite;
                        sed ipse agit ibi de genere generalissimo substantiae
                        secundum quod ad omnes substantias se extendit, sicut et
                        facit de aliis praedicamentis; ergo tam secundum eum (sc. 
                        <name ref="#Aristotle">Aristotelem</name>) quam secundum <name ref="#Boethius">Boethium</name> genus generalissimum
                        substantiae quod sub se comprehendit spiritus angelicos
                        est compositum et sic per consequens et ipsi. Sumit autem
                        ibi <name ref="#Boethius">Boethius</name> nomine extremorum materiam et formam;
                        ergo sequitur secundum eos quod sunt compositi ex materia
                        et forma.</p>
                    
                    <p>3. Item, certum est  <name ref="#Aristotle">Aristotelem</name> posuisse motum (c)
                        non posse esse sine materia; unde dicit, <ref>II <title ref="#Metaphysics">Metaphysicae</title></ref> (2),
                        quod materiam necessario imaginamur seu intelligimus in
                        re mota; et, <ref>I <title ref="deGeneratione">De generatione</title>,</ref> dicit (3) quod sicut agere est
                        ratione (a) formae, ita pati est ratione materiae; sed angeli
                        moventur per loca et secundum varios effectus et multa
                        pati et recipere possunt; ergo secundum eum ipsi habent
                        materiam.</p>
                    
                    <p>4. Item, secundum eum, libro <title ref="#deCaeloetMundo">De caelo et mundo</title> (1), individuatio
                        qua aliquid potest dici hoc non est sine materia;
                        unde dicit quod cum dico <quote>caelum</quote>, dico formam (b), cum
                        autem dico <quote>hoc caelum</quote> dico formam cum materia; sed
                        substantiae intellectuales sunt quaedam individua et de iis
                        potest dici <quote>hic angelus et ille</quote>; ergo adhuc secundum eum
                        ipsi habent materiam.</p>
                    
                    <p>5. Item, <ref><name ref="#Averroes">Averroes</name>, super III <title ref="#deAnima">De anima</title></ref>, dicit (2) quod
                        in intellectu est aliquid simile materiae et aliquid simile formae;
                        et <name ref="#Aristotle">Aristoteles</name> ibidem dicit (3) quod sicut in natura est
                        aliquid (c) quo est omnia fieri et aliquid quo est omnia facere,
                        sic et (d) in anima secundum partem eius intellectivam; sed
                        praedicta in aliis non sunt aliud quam materia et forma; ergo
                        adhuc secundum eos ipsi habent materiam.</p>
                    
                    <p>6. Item, quibus competunt eaedem (e) proprietates et univoce
                        talia participant aliquod genus univoce; sed omnibus
                        substantiis conveniunt univoce aliquae proprietates ut nu
                        merus et susceptibilitas contrariorum seu accidentium; ergo
                        et cetera.</p>
                    
                </div>
                <div>
                    <head>[Respondeo]</head>
                    
                    <p>Ad quaestionem istam dicendum quod licet aliqui tenuerint
                        et teneant in substantiis intellectualibus non esse materiam
                        nec compositionem materiae cum forma, credo tamen
                        iuxta communiorem opinionem in eis esse compositionem
                        materiae cum forma et credo quod haec secundum fidem sit
                        sanior et securior et quod altera multum appropinquet errori
                        philosophicae et paganicae infidelitatis.</p>
                    
                    <p>Ad huius autem pleniorem intelligentiam quatuor
                        sunt notanda; quorum duo sunt communia
                        omnibus substantiis intellectualibus propria;
                        oportet enim primo videre quae sit ratio materiae
                        quam (f) per suum nomen directe significare
                        intendimus; secundo autem quae (a) sit eius necessitas
                        ad constitutionem entium; tertio oportet
                        videre an ratio et natura materiae cum proprietatibus
                        naturae angelicae possit se compati;
                        quarto an natura angelica et aliarum substantiarum
                        intellectualium possit sine materia salvari
                        in complemento suae existentiae et speciei.</p>
                    
                    <p>Quantum ad primum sciendum quod quidam
                        dixerunt materiam esse puram potentiam seu purum
                        possibile, ita quod in sua essentia nihil esset secundum
                        se actus seu (b) actualitatis. — Et nisi sunt hoc trahere ab <name ref="#Aristotle">Aristotele</name>
                        qui ubique definit eam dicendo quod est ens in
                        potentia et quod est medium inter ens et non ens et quod nihil
                        in ea est distinctum et quod est de se infinita et indeterminata
                        semperque distinguit eam a forma tanquam potentiam ab actu;
                        haec autem patent <ref>I <title ref="#Physics">Physicorum</title></ref> et <ref>I <title ref="#deGeneratione"></title>De generatione</ref> et <ref>II et
                        VII <title ref="#Metaphysics">Metaphysicae</title></ref> (1) et etiam fere ubique. — Nisi sunt etiam
                        hoc trahere a ratione, quia si ipsa aliquo modo haberet actum
                        seu actualitatem aliquam secundum se, haberet tunc secundum
                        se et esse nec videretur posse distingui a forma, cum forma et
                        actus idem sint, nec etiam videretur posse suscipere simpliciter
                        esse a forma; ex quo enim de se haberet aliquod esse (c), non
                        posset ab ea suscipere esse simpliciter, sed solum (d) esse tale
                        seu esse secundum quid. Tunc etiam non videretur posse dari
                        quare non posset aliquo modo esse (e) sine forma, ex quo per
                        se habet aliquod esse. Tunc etiam esset per se scibilis et non
                        solum per analogiam seu per respectum ad formam, quia
                        actus videtur per se scibilis. Videretur etiam esse composita
                        necessario ex actu et potentia, quia secundum (f) id quod
                        esset actus (g) seu in actu non esset in potentia ad formas, et
                        ita oporteret quod secundum aliud erit in actu et secundum
                        aliud in potentia.</p>
                    
                    <p>Alii autem dixerunt et, ut credo, verius (h) et
                        rationabilius quod materia secundum suam essentiam
                        dicit aliquem actum seu actualitatem, distinctam
                        tamen sufficienter ab actu qui est idem quod forma;
                        hoc autem dicunt, sumendo (a) nomine actus quodcunque positivum
                        reale et quamcunque realem entitatem.</p>
                    
                    <p>Moti autem sunt ad hoc ex ratione et ex dictis <name ref="#Augustine">Augustini</name>.
                        Si enim nullum actum diceret, tunc per consequens
                        nec aliquam essentiam; essentia enim est actus seu actualitas
                        entis, non partialis sicut forma, sed potius totalis, quoniam ipsa
                        est proprie illud per quod ens est (b) ens; pro quanto igitur
                        habebit essentiam, pro tanto habebit et actualitatem. — Praeterea,
                        nihil est in potentia ad illud quod habet, immo est
                        actu respectu eius quod habet, et maxime si habet illud per
                        se et per (c) omnimodam indifferentiam; sed materia habet
                        hoc modo suam essentiam, non enim accipit suam essentiam
                        a forma; ergo ipsa erit vere in actu respectu suae essentiae.
                        — Praeterea, de omni materia-est verum dicere quod ipsa
                        est materia actu; sed nulla potest esse materia actu nisi per
                        illud per quod est materia, cum idem sit ipsam esse materiam
                        et esse materiam (d) actu; nec illud quod nihil facit ad hoc
                        quod sit materia (e) facit aliquid ad hoc quod actu habeat (f)
                        rationem et essentiam materiae; sed ipsa per nihil aliud potest
                        habere rationem et naturam (g) materiae quam per suam
                        essentiam, et loquimur (h) hic, prout le <quote>per</quote> (i) stat hic in
                        habitudine causae formalis seu quasi formalis et non prout
                        stat in habitudine causae efficientis; ergo actus ille secundum
                        quem est verum dicere quod ipsae essentialiter habent rationem
                        materiae et sunt materiae non est aliud ab essentia
                        materiae, et ita earum essentia aliquo modo est (k) actus. —
                        Praeterea, nihil potest fundari et (l) stabiliri actualiter in eo
                        quod de se nihil m) habet actualitatis; ergo nec potentia passiva
                        nec forma aliqua poterit fundari in materia, si ipsa per
                        se nihil habet actualitatis. — Praeterea, unitas et Veritas suae
                        essentiae (n) quae sibi competit per solam suam essentiam non
                        datur ei (o) a suis formis, cum materia una et eadem specie
                        et numero possit esse et sit sub variis formis; sed unitas et
                        Veritas aliquam actualitatem dicere videntur; ergo essentia
                        materiae habebit per se aliquam actualitatem sub diversis
                        formis.</p>
                    
                    <p>Trahunt etiam hoc pro tanto ex dictis <name ref="#Augustine">Augustini</name>, quoniam
                        materiam corporalem dicit (1) esse ipsam molem corporum
                        informem et mutabilem; moles autem, in quantum
                        moles, aliquid actuale dicere videtur. Cum etiam tam ipse (2)
                        quam omnes philosophi velint eam esse partem constitutivam
                        substantiarum habentium materiam et (a) esse aliquo modo
                        substantiam — unde dicunt substantiam dici analogice de
                        materia et forma et composito — et velint eam esse radicem
                        et fundamentum primarium totius entis et suscipere in se
                        actiones agentium et moveri ab eis et, prout est in corporibus,
                        velint eam habere partes diversas secundum essentiam et ita
                        quod suam essentiam et suam essentialem diversitatem non
                        habeant a forma, sed potius per se ipsas: mirabile esset, si voluissent
                        cum hoc ipsam non esse aliud quam puram potentiam,
                        cum ista non videantur posse attribui purae potentiae. Non
                        enim pura potentia videtur posse dici substantia nec quaedam
                        pars principalis substantiae constitutiva nec videtur posse
                        dici fundamentum omnium quae sunt in substantia, immo
                        secundum rationem videtur potius dicere aliquid in aliquo
                        fundatum; alias enim si per se solum sumatur ut non existens
                        in aliquo, potius videtur dicere nihil quam aliquid (c). Nec
                        etiam potest dici quod ipsum mobile quod suscipit (d) actiones
                        et motiones agentium non sit aliud quam quaedam mera
                        potentia passiva; quid enim est dicere puram potentiam
                        moveri? Non etiam videtur aliquid dictu quod pura (e) potentia
                        habeat per se partes diversas secundum essentiam.</p>
                    
                    <p>Tenendum est igitur, ut credo, quod materia non sit solum
                        potentia, sed praeter hoc quiddam (f) solidum habens in se
                        rationem non solum unius potentiae, sed etiam plurium, sicut
                        ipsemet <name ref="#Aristotle">Aristoteles</name> vult; ad contrarias enim formas et
                        disparatas diversas habet (g) secundum eum (3) potentias, quod
                        tamen esse non posset, si ipsa non esset (h) aliud quam mera
                        potentia; tunc enim plures potentiae seu plures rationes potentiarum
                        non possent unam materiam nec unam rationem
                        materiae dicere vel constituere.</p>
                    
                    <p>Distinguunt autem eam isti a forma hoc modo.
                        Dicunt enim quod materia dicit ens indeterminatum, ita quod
                        eius actualitas et eius esse et eius unitas est cmnino de se
                        indeterminata ac per hoc determinabilis per varias formas.
                        Formam autem dicunt esse actum determinatum hon determinabilem
                        per aliquid aliud nisi per accidens. Licet enim
                        dicatur quod forma generis determinatur per formas differentiarum
                        et formae priores per posteriores, hoc tamen non
                        est intelligendum nisi per accidens, pro eo scilicet quod concurrunt
                        (a) in eadem materia et in eodem supposito, quae
                        perfectiora sunt, quanto plures formae in eis concurrunt.
                        Dicitur etiam hoc propter modum intelligendi, pro eo quod
                        quae postremo adveniunt habent se ad priores tanquam
                        perfectiores ad minus perfectas, et ideo videtur secundum
                        modum intelligendi quod se habeant ad eas (b) sicut perfectiones
                        ad sua perfectibilia. Et maxime quia materia, prout
                        est sub prioribus, est in quadam tendentia ad posteriora et
                        est adhuc perfectibilis et determinabilis per eas, et quia hoc
                        in parte convenit materiae ratione imperfectionis priorum
                        formarum, pro (c) eo scilicet quod non complent capacitatem
                        materiae, secundum quod ipsa est simul et semel replebilis:
                        ideo intellectus attribuit hoc quod est materiae prioribus for-
                        'mis. Est etiam huius alia causa, quia scilicet per hoc quod
                        materia per formas sequentes perfectior redditur, eo ipso et
                        formae priores fiunt perfectiores; et etiam quia quando materia
                        ducitur ad formas posteriores, tunc eo ipso per motum
                        eundem sublimantur formae priores. In nullo autem (d) istorum
                        modorum aliquid per se et directe recipiunt a formis
                        postremis.</p>
                    
                    <p>Licet igitur materia aliquo modo sit actus, sufficienter
                        tamen distinguitur a forma per hoc quod actualitas huius
                        est per suam essentiam indeterminata et determinabilis; et
                        ita per suam essentiam est in potentia ad alia tanquam (e)
                        per suam essentiam possibilis determinari per ea (f). Forma
                        vero seu actus formalis est per suam essentiam determinatus
                        (g) seu potius terminus et terminatio et ab alio non determinabilis.
                        Si enim accipias molem cerae, ipsa quidem (h)
                        secundum quod est quaedam moles est aliquid actuale; et
                        tamen, in quantum talis, nullam habet determinatam quantitatem
                        nec aliquam determinatam figuram seu qualitatem et
                        sic de aliis formis; et etiam, in quantum talis, est determinabilis
                        per omnes et possibilis ad omnes suscipiendas. Ipsae
                        autem formae sunt eius actuales determinationes, sicut figura
                        seu figuratio talis vel talis est (a) eius determinatio secundum
                        hoc quod ipsa est figurabilis, et anima secundum hoc quod
                        ipsa est vivificabilis seu sensificabilis, et sic de aliis.</p>
                    
                    <p>Quod igitur <name ref="#Aristotle">Aristoteles</name> vocat eam ens in potentia et
                        quod dicit eam esse indistinctam et infinitam: non oportet quod
                        per hoc velit dicere quod non sit aliud quam pura potentia aut
                        quod non habeat essentiam per se distinctam ab essentia formae,
                        sed solum quod ipsa sic est ens quod eius actualitati
                        non repugnat esse in potentia et esse indeterminatam; sed
                        potius hoc convenit sibi essentialiter, esse scilicet in potentia,
                        non respectu sui sed respectu aliorum quae in ea possunt
                        fieri, et esse indistinctam, non respectu distinctionis quam
                        habet cum essentia formae et quam habent partes suae ad
                        invicem secundum suas essentias, sed (b) solum respectu distinctionis
                        formalis. Formae enim advenientes materiae distinguunt
                        et uniunt ipsam et eius partes formaliter et perfecte;
                        unde et materia sic informata potest dici differre (c) formaliter
                        et specifice ab aliis materiis quae sunt formis aliis informatae
                        et etiam partes suae inter se.</p>
                    
                    <p> Quod autem dicitur (d) eam non posse distingui a forma
                        secundum hunc modum, quia forma et actus idem sunt:
                        sciendum quod si actus sumatur generaliter secundum quod
                        est analogum ad essentiam materiae, formae et compositi et
                        ad essentias (e) accidentium, sic forma non est ita commune
                        sicut actus, immo addit aliquam specialem rationem ad ipsum.
                        Forma enim non est actus qualiscunque, sed solum actus
                        determinativus (f) et indeterminabilis; et quia huiusmodi actus
                        nullam habet in se potentialitatem, sicut habet actus materiae:
                        ideo ilium actum distinguimus ab isto sicut actum a
                        potentia, non intendentes per hoc (g) quin in potentia tali implicetur
                        aliquis actus, sed intendentes per hoc significare differentiam
                        seu rationem differentialem per quam actus materialis
                        distinguitur a formali; quia scilicet iste est de se possibilis
                        et informabilis (h), ille autem nullo modo. Non etiam
                        est (i) inconveniens, si de se habeat esse indeterminatum et
                        potentiale, sicut et habet actualitatem. Non etiam est intelligendum
                        sic eam suscipere a forma esse simpliciter quod
                        totum esse quod habet ab ea suscipiat, sed solum esse formale
                        et non esse materiale. Esse tamen formale pro tanto
                        potest dici eius esse simpliciter, quia sine eo non habet esse
                        nisi secundum quid et quia etiam illud esse quod sibi convenit
                        secundum suam essentiam non potest actualiter existere,
                        nisi sit adiunctum ei esse formale, sicut nec essentia
                        materiae potest per se ipsam stare sine essentia formae; nulla
                        enim res potest esse actu nisi sub certo et determinate modo
                        essendi, determinatus autem modus essendi est modus essendi
                        formalis. Quod autem hoc sit verum potest faciliter
                        quis (a) intueri in mole corporali; non enim potest intelligi
                        esse nisi sub determinata figura et quantitate et sub determinata
                        positione partium. Et ideo materia dicitur (b) quodam
                        modo recipere totale suum esse a forma, non quia totum ab
                        ea recipiat, sed quia sine ea nullum habere potest.</p>
                    
                    <p>Non etiam oportebit propter hoc materiam esse compositam
                        ex potentia et actu, quia secundum idem realiter erit (c)
                        actus et potentia, cum actus suus per essentiam suam sit potentialis;
                        quamvis alia ratio sit secundum quam est actus et
                        alia secundum quam est in potentia. Sicut enim alibi pluries
                        est ostensum, diversitas aliquarum rationum, etiam realium,
                        potest stare cum omnimoda indifferentia essentiae. Posito etiam
                        quod ex hoc sequeretur eam esse compositam ex actu et potentia:
                        haec compositio non esset sicut duarum partium constituentium
                        unum ens, sed solum sicut subiecti et propriae
                        passionis; esset enim potentia propria passio ipsius materiae
                        et actualitatis eius. Quomodo autem hoc (d) non oporteat
                        sequi in quaestionibus aliis de materia est actum.</p>
                    
                    <p>Quod autem dicitur quod secundum hoc esset per se (e)
                        scibilis: nulli fideli debet esse dubium quin Deus ita cognoscat
                        essentiam materiae per se sicut et formae et etiam angeli
                        suo modo. Neutra tamen potest cognosci sine altera propter
                        essentiales respectus quos inter se habent; materia tamen
                        pro tanto minus, pro quanto minus potest esse sine forma
                        quam forma sine ea et pro quanto minus habet de entitate
                        intelligibili quam forma. Ratio autem quare nos in cognitionem
                        (f) materiae devenimus per formas est, quia nostra cognitio
                        proficiscitur (a) a sensibus quorum non est apprehendere
                        quidditates substantiarum. Unde per accidentia et effectus
                        substantiarum devenimus in cognitionem earum et ita per
                        motum et passion em devenimus in cognitionem (b) earum,
                        et ita per (c) motum et passionem (d) devenimus in cognitionem
                        (e) mobilis et potentiae (f) patientis et per hoc in cognitionem
                        materiae (g). — Per hoc igitur reputant se (h) isti satisfacere
                        rationibus alterius partis.</p>
                    
                    <p>Secundo autem est videndum quae sit necessitas
                        materiae ad constitutionem entium, hoc est,
                        propter quam causam et rationem sic necessario exigitur quod
                        sine ea esse non possint. Ad quod plenius intuendum tria
                        sunt per ordinem consideranda: primo videlicet quomodo
                        possibilitas (i) seu potentia passiva sit de complemento
                        omnis substantiae creatae; secundo autem quomodo oporteat
                        huiusmodi potentiam esse substantialem; tertio vero quomodo
                        oporteat ipsam esse essentialiter et realiter distinctam ab actu
                        formali seu a forma. lis enim visis et probatis patens erit quod
                        in omni substantia est aliquid possibile essentialiter distinctum
                        a forma et entibus substantiale et de complemento ipsorum,
                        et sic habebimus in omni ente plenam definitionem seu
                        rationem materiae.</p>
                    
                    <p>Primo (k) igitur sciendum quod potentia huiusmodi
                        est necessario de complemento omnis substantiae
                        creatae; sine ea enim non habet completum
                        modum existendi nec respectu Dei nec
                        respectu sui nec respectu universi.</p>
                    
                    <p>Non quidem respectu Dei. Nulla enim creatura
                        habet plenum ordinem ad Deum, nisi possit ab eo diversimode
                        mutari et ad varia inclinari et diversas perfectiones
                        (l) ab eo suscipere, ita quod plenissime sit subicibilis m)
                        et subiecta divinae virtuti et eius influentiis et actionibus.
                        Sed hoc non potest proprie et plene habere sine potentia
                        passiva. Si etiam sumantur duae creaturae finitae quarum
                        una sit possibilis ad capiendum multas perfectiones a Deo,
                        altera vero penitus nullam: nemo dubitabit quin ilia quae
                        hoc (n) potest sit eo ipso perfectior; unde et haec est summa
                        perfectio naturae (o) intellectualis quod est Dei singulariter
                        capax et in hoc secundum <name ref="#Augustine">Augustinum</name> (1) est eius singularis
                        imago.</p>
                    
                    <p>Non etiam erit completa respectu sui sine
                        huiusmodi potentia, quoniam multitudo plurium perfectionum
                        in nullo creato sine hac esse potest, sive ponantur esse substantiales
                        sive accidentales; impossibile est enim quod plures
                        perfectiones sibi invicem uniantur, nisi simul concurrant (a)
                        in aliquo tertio in quo recipiantur (b), aut nisi una habeat
                        potentia susceptivam alterius, ita quod una sit ab altera
                        informabilis (c) et ab ea actu informetur, et nisi ad se invicem
                        inclinentur; quocunque autem istorum modorum fiat, semper
                        necessario oportet ibi esse potentiam passivam. Nulla etiam
                        unica perfectio seu forma potest esse absque hoc quod in
                        aliquo alio a se sit recepta, quin vel ipsa sit Deus vel ens
                        valde incompletum; quod quia in tertio membro magis tangetur,
                        hic probare omitto. Et breviter: nullam actionem nullamque
                        (d) alicuius utilis acquisitionem potere dare in aliqua
                        substantia sine potentia ista; omne enim creatum oportet
                        quod sit virtualiter inclinatum et conversum super suum
                        patiens; omnis autem inclinatio exigit aliquod inclinabile quod
                        per eam dicatur inclinatum et conversum, nisi ponas quod tota
                        substantia at essentia eius sit mera inclinatio. Nihil etiam utile
                        acquirere poterit, nisi posset illud capere et illud tendere
                        et duci et illi uniri; quae non possunt stare, ubi nihil est possibile,
                        mobile, ductibile, unibile. Hoc autem maxime patet in
                        agentibus quorum actiones sunt intra eos et quorum summa
                        perfectio est in eorum actionibus et passionibus intrinsecis,
                        sicut est in rebus animatis et maxime sensitiva et super omnia
                        in natura intellectuali, sicut infra magis patebit.</p>
                    
                    <p>Non etiam erit completa respectu universi (e).
                        Quod enim partibus universi non connectitur (f) nec aliquem
                        habet aspectum determinatum ad eas aut ipsum est Deus
                        aut in (g) nullo coadiuvat ad perfectionem universi aut coadiuvatur
                        ab eo. Et quidem, si bene inspiciatur, quod nullum
                        aspectum nec connexionem nec inclinationem determinatam
                        et quasi partialem ad alia habet (h) ipsum vere est Deus,
                        quoniam omne tale oportet quod sit ens absolutissimum et
                        universalissimum et ab omni ente creato ineffabiliter segregatum.
                        Si igitur ad hoc quod universum sit aliquo modo unum
                        exigitur determinata (a) unio et connexio inter eius partes quae
                        sine inclinabilitate potentiae passivae esse non potest, si (b)
                        etiam partes universi et ipsum universum tanto sunt perfectiores,
                        quanto perfectius et intimius sibi invicem connectuntur
                        et quanto efficacius et perfectius se mutuo coadiuvant et
                        perficiunt, et hoc sine potentia passiva esse non possunt: patens
                        est quod potentia seu natura inclinabilis et mobilis facit ad
                        complementum ipsius universi et omnis, substantiae respectu
                        ipsius. Sicut enim dicit (c) <name ref="#Augustine">Augustinus</name>, <title ref="#SuperGenesimadLitteram">Super Genesim ad
                        litteram</title> (1): <quote>De unoquoque. genere entium dictum est per
                        se vidit Deus quod bonum est (2), de omnibus autem insimul
                        dictum est quod erant valde bona</quote> (3); quia nulli debet
                        esse dubium quod omne ens creatum (d) perfectius est cum
                        aliis acceptum et aliis (e) coordinatum quam per se acceptum
                        et ab aliis sequestratum; et tamen tale oportet ipsum poni,
                        si nullam habet potentiam passivam. Quemadmodum enim
                        videmus quod in nobis posse moveri ad plura loca vel in
                        eodem loco est nobilitatis et idem est in omnibus habentibus
                        partialem situm et locum, quamvis in Deo hoc esset (f) valde
                        ignobile: sic est universaliter et de potentia passiva.</p>
                    
                    <p>Secundo autem sciendum quod haec potentia
                        est ipsis entibus necessario substantialis.
                        Quod quidem evidenter (g) ostendit ratio ipsius
                        accidentis et ratio subiecti et suppositi seu
                        substantis et ratio ipsiusmet potentiae et ratio
                        corporalis materiae, et ratio potentiarum animae
                        et ratio cuiuslibet intellectualis naturae.</p>
                    
                    <p>Ratio quidem accidentis hoc ostendit, quoniam
                        omne (h) accidens dicit actum et formam in alio receptam;
                        actus autem formalis, in quantum talis, non dicit illud quod
                        est (i) primum recipiens alia (k). — Praeterea, si potentia ista
                        esset accidens, cum omne accidens sit in alia receptum, adhuc
                        oporteret dare aliud (a) recipiens et aliam potentiam receptivam.</p>
                    
                    <p>Ostendit hoc etiam ratio suppositi et subiecti.
                        Substare (b) enim et subici proprie est (c) substantiae; et
                        huic (d) attestatur <name ref="#Aristotle">Aristoteles</name>, in <title ref="#Predicaments">Praedicamentis</title> (1), nullusque
                        sapiens dicet (e) quod suppositum, in quantum suppositum,
                        seu subiectum, in quantum subiectum (f), sit accidens;
                        quia tunc ipsum ens per se et in se esset sibi ipsi accidens
                        et illud per quod alia sustentat et per quod habet rationem
                        sustentantis, qualis est ratio suppositi et subiecti, esset in
                        aliquo alio sustentatum, si esset accidens; cum omne accidens
                        in aliquo subiecto et supposito sustentetur. Praeterea,
                        quis dicet quod substantia sit capax plurium perfectionum
                        sive a Deo sive ab aliis solum per sua accidentia, ita quod
                        sine eis nullo modo possit intelligi aliquam habere capacitatem
                        nec a Deo possit (g) aliquid recipere aut ad (h) aliquod
                        bonum (i) inclinari?</p>
                    
                    <p>Ostendit etiam hoc ratio ipsiusmet potentiae.
                        Cum enim primum (k) recipiens nullo modo possit esse
                        in alio receptum — unde necessario semper dicit aliquid primum
                        in ordine entium, sicut et omne receptum quodam modo
                        dicit (l) quid secundum in ordine entis, primum autem in ordine
                        entium et quod in nullo alio est receptum impossibile est quod
                        sit (m) accidens —: patet quod ipsamet evidenter clamat se
                        esse substantialem entibus. — Praeterea, potentia passiva et
                        eius quidditas, in quantum talis, nullum dicit determinatum
                        modum essendi, immo, in quantum talis, abstrahit ab omni
                        determinato modo essendi; sicut patet percurrenti (n) omnes
                        modos possibilium, utpote cum dico tale factibile, illuminabile,
                        inclinabile, mobile et sic de aliis; si mille talia etiam
                        simul (o) sumeres, nullum modum essendi determinatum habebimus.
                        Et hoc clarius patet in mole (p) seu materia corporali
                        de qua certum est quod eius partes per se ipsas nullam
                        habent inter se unionem nec divisionem nec situm et positionem;
                        ilia enim unio seu divisio quae per suam essentiam
                        eis inesset nullo modo esset ab eis separabilis etiam secundum
                        intellectum, et tamen impossibile est eam esse, quin
                        partes eius sint sibi invicem unitae aliquo modo determinato
                        unionis et positionis, alias omnes partes essent actu divisae
                        et sic actu infinitae; et nihilominus ipsa divisio seu modus
                        existendi cum tali divisione non esset aliquid de essentia
                        earum. Si igitur huiusmodi potentia (a) nullum habet per se
                        determinatum modum essendi et nullum tale potest per se
                        ipsum existere: ergo oportet quod per aliud simpliciter existat
                        et habeat esse; sed impossibile est quod per aliquod accidens
                        habeat simpliciter per se et primo existere; ergo oportet
                        quod ab aliquo actu substantiali hoc habeat; sed a nullo hoc
                        habere potest, nisi ipsam perficiat et ipsius sit actus determinans
                        et statuens eius indeterminationem (b); aliter enim
                        non posset sibi dare esse determinatum et esse simpliciter,
                        non solum tale vel tale, sicut est esse album vel huiusmodi;
                        ab actu autem seu a forma substantiali hoc habere (c) non
                        potest, quin vere sit eius forma, sibi autem substantialis esse
                        non potest, nisi e contrario ipsa sit substantialis eidem. Patet
                        igitur quod sua indeterminatione evidenter clamat se (d) esse
                        substantialem, sicut et (e) in praecedenti sua primitate suaque
                        capacitate hoc clamabat.</p>
                    
                    <p>Ostendit et hoc ratio corporalis (f) materiae.
                        In corporalibus enim omnes concedunt (g) quod eadem materia
                        subsistit accidentibus et formis substantialibus et quod, licet
                        per plures dispositiones accidentales disponatur ad recipiendum
                        aliqua, ipsa tamen per se ipsam seu in se ipsa suscipit
                        omnia; quamvis enim mollities vel durities videantur dicere
                        quasdam potentias, nullus tamen dicet quod ipsa mollities sit
                        illud quod est vere subiectum recipiens ilia ad quorum receptionem
                        mollities disponit, sed solum hoc attribuent ipsi
                        materiae. Si igitur ita est in materia corporali et si per hoc
                        ipsa clamat se esse substantialem tanquam formis substantialibus
                        substantem et omnibus accidentibus: satis (h) per simile
                        clamat hoc in aliis.</p>
                    
                    <p>Quomodo autem hoc clament singulariter
                        potentiae animae et cuiuslibet intellectualis
                        naturae (i) in <title ref="#Quolibet">Quolibet</title> (k) de potentiis animae satis est tactum;
                        quoniam ipsa substantia intellectualis non potest intelligi sine
                        huiusmodi potentia, non solum in quantum est potentia passiva,
                        specierum scilicet et actionum intellectualium receptiva,
                        sed etiam — quod amplius est — in quantum includit in se aliquid
                        formale et activum; quod quidem implicant aliquo modo
                        omnes animae potentiae, sicut ibidem est tactum et probatum:
                        propter quod huiusmodi probationem hic omitto et quia
                        etiam ex sequentibus hoc magis patebit.</p>
                    
                    <p>Tertio etiam est sciendum quod oportet eam
                        esse essentialiter et realiter distinctam a forma.
                        Posset enim forte aliquis dicere quod forma sit actus
                        respectu sui, si (a) est prima forma, vel respectu alicuius alterius
                        (b) formae prioris, si est secunda forma (c), et quod sit in
                        potentia respectu formae sequentis. Quod enim aliqua res
                        respectu eiusdem sit actus (d) et potentia est impossibile manifestum
                        apud omnes.</p>
                    
                    <p>Quod autem impossibile sit formam aliquam, quantumcunque
                        primam, esse simul actum et potentiam respectu diversorum
                        et ita quod omnino oporteat potentiam
                        passivam esse diversam ab omni (e) actu formali:
                        patet quidem primo ex parte ipsius potentiae.</p>
                    
                    <p>Clamat enim (f) hoc modus suae existentiae.
                        Cum enim de se sit omnino indeterminata ad esse, sicut
                        supra est tactum, oportet quod per aliquem actum accipiat
                        esse simpliciter. Impossibile est autem quin ab illo actu per
                        quem recipiet simpliciter esse differat essentialiter, quoniam
                        aliter respectu eiusdem esset potentia et actus et idem esset
                        realiter recipiens et dans et etiam recipiens (g) et receptum,
                        quoniam potentia ista non posset actum existendi recipere
                        nisi per hoc quod informatur et perficitur; quod sine receptione
                        formae et perfectionis non potest fieri. Sed si ponitur
                        esse eadem per essentiam cum aliquo actu, oporteret quod
                        per ilium existeret; quoniam posito illo actu in esse, eo ipso
                        ipsa esset posita in esse tanquam penitus eadem cum ipso;
                        et sic sequeretur quod essent eadem per essentiam et diversa,
                        quod est impossibile.</p>
                    
                    <p>Clamat etiam (h) hoc fundamentalis essentia
                        ipsius potentiae, scilicet essentia ipsius possibilis. Non
                        enim solum ipsa ratio potentiae, sed etiam essentia (i) ipsius
                        possibilis (k) seu potentia tota, in quantum talis, est indeterminata
                        et tota ab alio (a) determinabilis; essentia vero formae
                        seu actus formalis, in quantum talis, nihil habet in se indeterminatum
                        nec determinabile, immo est purus terminus.
                        Impossibile autem est quod eadem essentia sit secundum se
                        totam indeterminata, ita quod nihil in ea sit quin sit totum (b)
                        determinabile et quod cum hoc secundum se totam sit purus
                        terminus et pura determinatio et quod nihil in ea sit quod
                        sit determinabile. Haec (c) autem contingent, si aliqua una
                        essentia sit aliquo modo simul potentia et actus; unde qui
                        hoc imaginatur videtur imaginari quod ipsa ratio potentiae
                        subiciatur formis et recipiat esse ab eis, ita quod non eius
                        essentia, et eodem modo quod ipsa ratio formae seu actus
                        sic sit forma quod tamen non haec sit eius essentia; quae
                        imaginatio est omnino ridiculosa.</p>
                    
                    <p>Clamat etiam hoc abstractio informitatis
                        suae seu privatio omnis formae implicita in
                        eius essentia. Potentia enim et eius essentia absolute
                        et simpliciter abstrahit ab omni forma et non solum ab
                        hac vel ab ilia, quoniam secundum se et in quantum talis
                        nullam habet in se formam; alias, in quantum talis,
                        haberet determinatum modum essendi et potius haberet rationem
                        tionem formae quam potentiae; sed si ipsa secundum se
                        esset eadem essentia penitus, tum essentia alicuius formae
                        non iam abstraheret (d) simpliciter et absolute ab omni
                        forma; oportet igitur necessario quod sua essentia (e) omni
                        formae opponatur tanquam potentia actui (f); si autem omni
                        formae opponitur (g), ab omni forma est necessario per essentiam
                        diversa. Si quis autem diligenter inspiciat quod privatio
                        informitatis et ordo perfectibilitatis secundum quem
                        ipsum possibile refertur ad formam, oportet quod fundentur
                        in aliqua essentia quae aliquid positivum dicat praeter privationem
                        et ordinem praedictum et quod necessario ilia essentia
                        aliquem modum entitatis absolutum dicet et non solum
                        purum respectum seu ordinem: inveniet quod ille modus
                        qui sibi absolute competit omnino est oppositus illi modo
                        quem forma in se includit; sicut sensibiliter quodam modo
                        patet in mole (h) cerae vel nasi quae aliquando est sub una
                        forma et figura, aliquando sub alia; amotis enim omnibus
                        formis quas amittere potest, utique aliquid ponet praeter
                        privationem suae informitatis et praeter ordinem suae perfectibilitatis
                        seu possibilitatis. Et tamen modus illius entitatis
                        quem absolute ponet tale quid oportet esse quod merito
                        seu per se et ex se et ex sua ratione talem privationem et
                        ordinem in se implicet; quod nullo modo faceret, nisi totaliter
                        esset oppositus actui formali et modo eius, quoniam forma
                        e contrario dicit modum determinatum entis; unde sua praesentia
                        amovet privationem informitatis et indeterminationem
                        (a) sibi oppositam; dicit enim id quod dicet per modum
                        termini et perfectivi potius quam per modum terminabilis et
                        perfectibilis sicut evidenter patet in omnibus formis nobis
                        notis. Non enim figura est alia figuratione figurabilis nec
                        calor est illuminabilis nec musica potest informari arte grammaticae
                        vel quacunque alia scientia, ita quod possit fieri et
                        dici musica grammaticalis (b); potius enim per huiusmodi
                        formas aliquid aptum natum est dici tale vel tale quam quod
                        ipsae ner aliquas alias formas possint dici per se et non per
                        accidens tales vel tales. Si autem essentia potentiae seu ipsius
                        possibilis et essentia ipsius actus formalis opponuntur ad invicem
                        secundum absolutos modos suae entitatis et non solum
                        secundum (c) suos respectus: tunc simpliciter et generaliter
                        sibi opponentur et non solum per respectum ad hoc vel ad
                        illud. Haec est enim conditio (d) oppositionis absolutae seu inter
                        absoluta; quamvis enim in relativis (e) idem possit habere
                        respectus oppositos (f) respectu diversorum, nullo tamen modo
                        hoc potest esse in absolutis, sicut patet in formis contrariis.
                        Absoluta igitur oppositio essentiae ipsius possibilis ad essentiam
                        formalem realem diversitatem esse inter ipsa clamat.
                        Quod autem dixi (g) ea inter se opponi etiam in suis absolutis,
                        loquor de oppositione incompossibilitatis qua scilicet
                        non possunt aliqua in uno et eodem se compati, non autem
                        de oppositione contrarietatis proprie (h) accepta, quia ipsa
                        non est nisi in formis quae in eodem subiecto, quantum est
                        de se, vicissim esse possunt.</p>
                    
                    <p>Iis autem attestantur (i) <name ref="#Augustine">Augustinus</name> et <name ref="#Aristotle">Aristoteles</name>
                        et (k) omnes eius sequaces, quoniam non per aliam
                        viam nec per aliam rationem probaverunt materiam esse in rebus
                        corporalibus nisi per hoc quod in toto motu et sub contrariis
                        terminis eius oportebat dare unum commune subiectum mobile
                        et mutabile, hoc autem necessario ponunt esse materiam
                        et nullo modo formam; et tamen si forma poterat istis esse
                        subiecta (a) per aliquam potentiam quam in se haberet, tunc
                        omnino insufficiens et inefficax esset ratio eorum. — Et quod
                        quidem <name ref="#Aristotle">Aristoteles</name> nullam aliam rationem faciat ad probandum
                        materiam esse in istis inferioribus patet tam in <title ref="#Physics">Physicis</title>
                        quam in <title ref="#Metaphysics">Metaphysicis</title> (1); expresse etiam dicit <ref>V <title ref="#Physics">Physicorum</title></ref>
                        (2), quod formae non est forma, quod tamen nullo modo
                        esset verum, si potentia et (b) essentia in qua fundatur non
                        esset essentialiter alia ab essentia formae. — <ref><name ref="#Augustine">Augustinus</name>
                        etiam, XII <title ref="#Confessions">Confessionum</title>, 2 capitulo</ref>, ostendens per quid devenerit
                        in cognitionem materiae dicit (3) quod postquam diu
                        circa ipsam quasdam falsas imaginationes habuerat quas
                        ibidem recitat dicit, inquam, quod <quote>intendit in ipsa corpora,
                        inspexitque eorum mutabilitatem qua desinunt esse quod
                        fuerant et incipiunt esse quod (c) non erant; eundemque transitum
                        de forma in formam per informe quiddam fieri suspicatus
                        sum, non per omnino nihil</quote>. Et paulo post (4); <quote>Mutabilitas
                        enim rerum mutabilium ipsa capax est formarum
                        omnium in quas mutantur res mutabiles; et hoc quid est?
                        numquid animus? numquid corpus? numquid species animae
                        et corporis? si dici posset, nihil aliquid est</quote>. Et breviter tam
                        in libro illo quam libro <title ref="#SupraGenesimadLitteram">Supra Genesim ad litteram</title> quam
                        libro <title ref="#deVeraReligione">De vera religione</title>, per mutabilitatem probat (d5) esse
                        aliquid omnino informe. — Per oppositum etiam probat Boethius,
                        libro suo <title ref="#deTrinitate">De Trinitate</title> (6), quod in Deo non potest esse
                        aliud praeter id quod est. <quote>Nec enim</quote>, inquit, <quote>subiectum
                        fieri potest, forma enim est; formae vero subiectae esse non
                        possunt; nam quod ceterae formae subiectae accidentibus
                        sunt, ut humanitas, non ita accidentia suscipit in eo quod
                        ipsa est, sed in eo quod ei materia subiecta (e) est; dum enim
                        materia subiecta humanitati suscipit quodlibet accidens, ipsa
                        hoc suscipere videtur humanitas; forma vero quae est sine
                        materia non poterit esse subiectum</quote>.</p>
                    
                    <p>Patet etiam hoc secundo ex parte ipsius
                        actus formalis. Prima enim forma quae in nullo erit
                        recepta erit omnino alterius generis et (a) rationis ab omni
                        forma in alio recepta et aliquid informante, quia istis erit
                        essentiale quod informent aliquid a (b) se differens, ita quod
                        tota essentia earum erit essentialiter ordinata ad illud informandum;
                        illi vero primae formae erit essentiale esse absolutam
                        ab omni tali informatione et ab omni ordinatione
                        ad aliquid informandum; ergo nomen formae vel actus non
                        competet eis univoce. — Praeterea, constat quod forma sic
                        absoluta habet actualitatem longe nobiliorem quam formae
                        essentialiter alicui informabili impendentes; ergo impossibile
                        est quod ilia forma sit inferior omnibus aliis; sed prima forma
                        est naturaliter inferior omnibus sequentibus, saltem quando
                        sequuntur (c) ut perfectiores, finaliores et principaliores; ergo
                        prima forma non est minus impendens alicui ab ea informabili
                        quam ceterae formae sequentes. — Praeterea, si forma
                        informatur, aut sua actualitas informatur aut non. Si sic: ergo
                        actualitas formae, in quantum actualitas, informatur et est
                        informabilis; ergo, in quantum actualitas, est potentialis seu
                        potentialitas. Si non; ergo suum informans non recipitur in
                        actualitate formae quam informat; cum etiam actualitas eius
                        sit (d) tota entitas sua; ergo nihil de tota sua entitate informatur
                        (e).</p>
                    
                    <p>Praeter ista autem omnia clamat hoc omnis
                        formae creatae multiplex defectus, videlicet
                        defectus omnimodae absolutionis, summae simplicitatis,
                        illimitationis. Omnis enim forma quae non
                        est in alio a se recepta et participata vel saltem ita se
                        habens; quantum est ex parte sua, ac si esset in alio recepta
                        et participata est absolutissima, simplicissima, universalissima
                        (f) et infinitissima, et breviter est summum ens et
                        ipsemet Deus.</p>
                    
                    <p>Erit quidem absolutissima. Non enim habebit
                        existere suum impendens alicui nec per se nec per partes
                        suas, quoniam totum quod in ea erit erit in se ipso manens;
                        quod enim non esset in se ipso manens (g) iam esset in alio receptum,
                        et tunc quantum ad illud haberemus propositum.
                        Non solum etiam esset in se ipsa manens, sed etiam nullo
                        modo esset in aliquo alio receptibilis, ita quod posset esse
                        actus alicuius alterius; quoniam omne quod potest esse actus
                        alterius oportet quod habeat in (a) se defectum plenae existentiae
                        et ordinabilitatem ad aliud competentem sibi essentialiter.
                        Quantum autem ad esse seu existere non potest maior
                        absolutio excogitari, nisi forte dicatur quod ipsa habeat relationem
                        ad suum esse tanquam recipiens ad receptum et
                        quod habeat relationem ad Deum tanquam ad causam effectivam
                        sui esse. Sed primum stare non potest; et posito
                        quod stare posset, iam haberemus plene intentum, quoniam
                        essentia ilia quae de se (b) nihil habet de esse et quae tota
                        est ordinabilis ad illud sicut possibile ad suum actum per
                        quem simpliciter et non solum secundum quid existit habet
                        vere in se totam definitionem materiae et huiusmodi esse
                        vere totam definitionem substantialis formae, sicut in quaestione
                        de essentia et esse magis patuit. Unde oportet tenere
                        quod omnis forma habeat esse absque hoc quod esse in ea
                        recipiatur tanquam essentialiter et secundum rem diversum
                        ab ea; et maxime, si est forma in se ipsa manens, hoc sibi
                        competet. Licet autem effici a Deo implicet in se defectum
                        plenae absolutionis, nihilominus tamen in tali actu eo ipso
                        quod ponitur in se ipso perfecte consistere ponitur intra se
                        summam absolutionem habere; sicut in essentia Filii Dei vel
                        Spiritus Sancti tenemus quod licet personae illae producantur
                        (c) a Patre, quia tamen ita perfecte manent in se ipsis
                        sicut et Pater, ita absolutam habent essentiam et esse sicut
                        et Pater. Unde et Christus, <ref>Iohannis 5</ref>, ubi vult ostendere se,
                        Patri aequalem, hoc tanquam summum sibi attribuit dicens(^)
                        quod sicut Pater habet vitam in semetipso (d), sic dedit et
                        Filio vitam habere in semetipso (e). Omne enim quod sic
                        manet in se ipso ad nihil extra se est inclinabile nec inclinatum
                        nec coordinatum; non enim hoc posset esse, nisi tota
                        sua essentia esset pura inclinatio, quoniam inclinabile et
                        inclinatum non differret (f) ibi a sua inclinatione. Nulla etiam
                        esset ibi protensio virtualis alicuius aspectus seu potentiae,
                        nisi forte tota essentia eius esset pura protensio. Et tamen
                        cum hoc sequeretur quod cum omnis inclinatio sit apta nata
                        esse alicuius inclinabilis, immo et de se semper videatur dicere
                        actum alicuius inclinati per eam formaliter, quod posset
                        esse actus alicuius possibilis et ita quod posset in aliquo recipi
                        tanquam forma. Et breviter: omnis actus in (a) aliud relatus,
                        sicut est protensio aspectus et consimilia, semper videtur
                        dicere actum alicuius possibilis seu alicuius materiae; nulla
                        enim protensio aut inclinatio (b) videtur dicere actum absolute
                        in se ipso manentem. Si autem nulla esset ibi protensio
                        aut inclinatio nec aliquis aspectus determinatus, tunc haberet
                        virtutem et actionem absolutissimam nullo modo indigentem
                        materia vel obiecto, et sic per consequens posset
                        creare, sicut est probatum in quaestione an creatura aliqua
                        possit creare. Istae autem conditiones non sunt nisi solius Dei.</p>
                    
                    <p>Praeterea, cum totum quod erit in tali actu sic in se
                        ipso existente sit per se ens sufficienter et absolute —
                        quicquid, enim esset in ipso quod non esset ens per se et in
                        se esset necessario in alio receptum et in alio existens — :
                        constat quod talis actus nullo modo indigebit aliquo recipiente
                        aut qualitercunque coadiuvante ad suum existere.
                        Ubi autem nihil est alio aliquo modo indigens ad sui esse (c)
                        nihil est penitus de possibili aut de potentia passiva, quoniam
                        totum et omnis ratio quae in eo erit erit purus (d) et perfectus
                        actus, tanquam per se et in se perfecte existens, quod
                        nullo modo competit rationi ipsius possibilis vel potentiae
                        passivae. Quod autem nihil habet in se possibile non est (e)
                        ens creatum, saltem completum, sicut supra est satis ostensum.
                        — Praeterea, si ille actus haberet aliquam potentiam
                        passivam sive per indifferentiam realem sive a se realiter
                        differentem: aut ratio illius actus fundaretur in ratione illius
                        potentiae aut e contrario; non enim de pari et quasi disparate
                        aut sine omni ordine posset utraque se habere ad esse. Si
                        autem actus fundaretur in ratione potentiae, hoc non posset
                        esse, nisi esset actus eius (f), ipsam scilicet perficiens et informans;
                        et tunc haberemus propositum. Si vero ratio potentiae
                        fundaretur in ratione ipsius actus, tunc eo ipso haberet rationem
                        cuiusdam ulterioris actus et magis determinativi ex
                        sua ratione quam esset id in quo fundaretur, quoniam haberet
                        se ad id per modum addentis et supervenientis. — Praeterea,
                        si actus haberet potentiam aut in se implicitam aut
                        sibi suppositam (a), non videtur quod posset dicere aliud quam
                        ordinem et relationem illius actus ad ilia respectu quorum
                        esset (b) in potentia aut aliquam essentiam sibi inhaerentem
                        et in ipso receptam. Secundum autem omnia ista semper
                        diceret aliquam rationem formalem et in quantum talem et
                        sic non iam rationem potentiae passivae.</p>
                    
                    <p>Erit etiam simplicissima. Quaecunque enim (c) diversitas
                        partium ibi esset, nulla illarum esset perfecte in se
                        ipsa manens; quaecunque enim in se ipsa maneret, esset
                        ens per se ipsam absque omni alio. — Praeterea, partes di-
                        versae non possunt aliquod unum (d) constituere, nisi una sit
                        forma alterius vel ambae una forma informentur aut nisi
                        concurrant in eadem materia; et sic in omni compositione
                        partium semper oportet esse materiam et formam. Si enim
                        sunt (e) partes materiales, per se quidem possunt esse unibiles,
                        sed actus unionis non erit de essentia earum, sed potius
                        aliquid formale. Si vero sunt partes formales, oportebit quod
                        una sit forma alterius et altera materia eius (f) aut quod pro
                        tanto uniantur, quia in eadem materia concurrunt. Nec est
                        plures modos dare quomodo plures partes uniri possunt ad
                        constituendum aliquod unum. — Et praeterea, impossibile est
                        quod aliquod constitutum ex partibus sit proprie et plene
                        manens in se ipso, cum stabilitas suae existentiae sit a partibus
                        et quaelibet partium faciat ad stabilitatem alterius.
                        Oportet igitur quod omnis forma in se ipsa manens sit simplicissima
                        et tali simplicitate quod non poterit minui nec
                        augeri, etiam a Deo, neque intelligi maior quam sit nec minor,
                        quoniam tunc necessario haberet partes vel habere posset.
                        Nec erit simplicitatis punctalis quam proprie vocamus simplicitatem
                        parvitatis (g), quia tunc haberet essentiam defectivam
                        in summo, ita quod non posset cogitari quomodo minus
                        posset habere; et tunc non esset possibile quod esset in se
                        ipsa manens, cum existere in se ipso sit nobilissimus actus
                        entis.</p>
                    
                    <p>Esset igitur simplicissima, ita quod secundum id ipsum
                        sui simplicissimum haberet aliquem ambitum et latitudinem
                        entitatis intensionis et virtutis, ita quod totum et totaliter
                        in eo non differrent. Haberet etiam simplicitatem nulli alteri
                        componibilem per modum partis, quia tunc oporteret quod
                        posset recipi in aliquo sicut in materia et quod posset non
                        existere in se ipsa. Talis autem simplicitatis conditio non
                        videtur posse esse (a) nisi solius Dei. Illud enim in quo non
                        differt totum et totaliter, totum et totaliter (b), quantum est
                        ex parte sua, attingit (c) omnia quae attingit, ita quod si
                        esset in pluribus locis, totum et totaliter esset in pluribus
                        locis. Omne autem tale, qua ratione potest sic attingere duo
                        vel tria, eadem ratione posset sic attingere infinita. Nullum
                        etiam tale attingit aliquid per protensionem et inclinationem,
                        quia omnis protensio vel inclinatio habet in se compositionem
                        graduum intensionis et remissionis seu magis et minus;
                        intensius enim attingit propinquiora quam longinquiora; et
                        omne inclinatum et protensum posset saltem a Deo inclinari
                        et protendi aliquando magis aliquando minus et secundum
                        aliquid sui attingit unum et secundum aliquid aliud, sicut
                        in omnibus potentiis animae et in omnibus aspectibus virtutum
                        corporalium satis inspici potest. Quod autem absque protensione
                        et inclinatione attingit alia, et operatur virtute
                        absolutissima et in nullo determinata (d) omnia agit. Et sic
                        est absolutissima in essentia et virtute et operatione; quod
                        soli Deo attribui potest.</p>
                    
                    <p>Erit etiam universalissima et illimitatissima,
                        tum quia absolutissima et simplicissima, quanto autem aliquid
                        absolutius et simplicius, tanto universalius vel abstractius;
                        quicquid enim est partiale, est ad alia entia universi coordinabile
                        tanquam quaedam pars universi tenens partialem
                        gradum et quasi situm, sive spiritualem sive corporalem, in
                        ipso universo respectu superiorum et inferiorum et respectu
                        coaequalium. Quae omnia enti absolutissimo et simplicissimo
                        et habenti conditiones supra immediate probatas convenire
                        non possunt. — Praeterea, in omni habente limitem est
                        dare terminos, saltem intelligibiliter, vel est terminus alicuius
                        alterius, sicut est punctus; ubicunque autem sunt (e) ista, ibi
                        est dare compositionem, saltem intelligibilem, qualis est compositio
                        graduum intensionis et remissionis. Cum etiam omni
                        habenti terminum possit fieri additio, saltem a Deo, et etiam
                        diminutio, cum non participet totum ambitum et totam actualitatem
                        suae speciei aut sui generis: posset isti formae aliquid
                        addi de sua essentia aut subtrahi; et ita non haberet
                        absolutionem aut simplicitatem superius praetactam et sic
                        per consequens nec essentiam (a) in se ipsa manentem. Omnis
                        etiam forma partialis est limitata ad hic et nunc et ita est
                        tota applicata et determinata tam secundum suam essentiam
                        quam secundum suam virtutem et eius aspectum et secundum
                        suam operationem. Omnis autem talis forma manifesto
                        videtur dicere essentiam in aliquo receptam et participatam
                        et ad ipsum (b) applicatam et determinatam et per ipsum ad
                        alia. — Si autem dicatur, sicut et quidam dicunt, quod erit
                        limitata (c) ad certam naturam specificam ac per hoc non est
                        universalissima, non autem erit limitata (d) sub sua specie (e),
                        ita quod non contineat in se totum ambitum suae speciei:
                        hoc quidem praemissa non evadit; et tamen ex hoc ipso sequitur
                        quod sit universalissima et in omnibus sicut Deus,
                        sicut in sequenti quaestione plenius patebit.</p>
                    
                    <p>Et praeterea, <ref><name ref="#Dionysius">Dionysius</name> tanquam christianissimus
                        theologus, 4 capitulo <title ref="#deDivinisNominibus">De divinis nominibus,</title></ref> dicit (1) quod
                        <quote>pulchrum et pulchritudo non sunt dividenda in causa quae
                        in uno tota comprehendit; haec enim in (f) existentibus in
                        participationes et participantia dividentes pulchrum quidem
                        esse dicimus quod participat pulchritudinem, pulchritudinem
                        autem participationem pulchri facientis tota pulchra causae</quote>.
                        In quo expresse dicere intendit quod in Deo non differunt
                        pulchrum et pulchritudo, in aliis autem a Deo differunt sicut
                        participans et participatum. Nec potest dici quod velit dicere
                        quod in entibus differant haec secundum rationem solum,
                        quia 'etiam sic differunt in Deo; et tamen in hoc ponit differentiam
                        inter Deum et alia entia. Praeterea, in eo quod
                        dicit quod differunt sicut participans et participatum, hoc
                        est, sicut recipiens et receptum: manifeste apparet quod vult
                        quod realiter differant, quoniam recipiens et receptum necessario
                        realiter differunt. Non etiam potest dici quod velit dicere
                        quod participans sit ipsa essentia, participatum vero
                        ipsum esse, sicut quidam (g) dicunt; quoniam pulchritudo et
                        intelligibile lumen potius dicunt rationes formales quam (h)
                        solum ipsum esse seu existere; et tamen has vocat participationes
                        et participata. Ipsum etiam pulchrum quod , vocat
                        participans potius dicit materiam vel aliquid quodcunque
                        informatum quam quidditatem alicuius formae. Et tam (i)
                        <ref>2 capitulo</ref> quam alibi pluries (1) perfectiones formales omnium
                        entium per quas ascendimus in divinam cognitionem vocat
                        participationes. Unde <ref>2 capitulo</ref> dicit (2) quod <quote>omnia divina
                        participationibus solum cognoscuntur</quote>. Unde et omnia nomina
                        divina dicit (3) esse accepta a participationibus divinis a Deo
                        in causa (a) procedentibus. Et expressissime capitulo 11 (^) ubi
                        exponit quid in libris suis vocat per se vitam et per se virtutem
                        et consimilia dicit <quote>per se substantificationem et per
                        se vivificationem (b) et per se deificationem esse provisivas
                        virtutes participaliter datas ex Deo imparticipabili quibus
                        existentia iuxta proprietatem suam participantia et existentia
                        et viventia et divina et sunt et dicuntur</quote>; et alia similiter.
                        Unde et infra hoc ipsum dicit de per se bonitate, de per se
                        pulchritudine. Et statim post dicit (5) quod Deus primo dicitur
                        esse causa (c) ipsarum absolute, deinde earundem in universali
                        acceptarum, deinde earundem sumptarum in particulari,
                        deinde participantium eas acceptorum in universali, ultimo
                        participantium ipsas particulariter. Quod non est aliud
                        dicere nisi quod sicut ipsae intelliguntur primo absolute, deinde
                        respectu suorum inferiorum generaliter, deinde particulariter:
                        sic consimiliter et de participantibus eas, et ita
                        quod secundum omnem modum tam in generali quam in speciali
                        semper intelligantur (d) ut participabiles et participatae.
                        <ref>Quinto etiam capitulo</ref> ubi loquitur de existente dicit (6) quod
                        quia substantiae intellectuales pluribus donis (e) Dei participant
                        quam alia quae solum sunt existentia aut viventia:
                        ideo (f) sunt meliores omnibus aliis, quamvis in ipsis participationibus
                        e contrario esse videatur^ utpote quod existere
                        excedit vitam et vita sapientiam. Et circa medium capituli
                        id ipsum quod postea dicit <ref>capitulo 11</ref> ponit, quod <quote>scilicet
                        per se vita et per se sapientia et per se deltas et per se
                        esse sunt participationes quibus existentia participantia participant</quote>.</p>
                    
                    <p><name ref="#Boethius">Boethius</name> etiam, libro <title ref="#deTrinitate">De Trinitate</title>, hoc ipsum ponit
                        expresse (7). <quote>Divina</quote>, inquit, <quote>substantia sine materia forma
                        est atque ideo unum est et est id quod est. Reliqua enim non
                        sunt id quod sunt; unumquodque enim habet esse suum ex
                        iis ex quibus est, id est, ex suis partibus, et est hoc atque hoc,
                        id est, partes suae (a) coniunctae, sed non hoc vel hoc singulariter</quote>.
                        Expresse igitur vult hic <name ref="#Boethius">Boethius</name> quod sola quidditas
                        Dei seu suum id quod est non sit compositum ex partibus,
                        immo quod in omnibus aliis sit compositum ex partibus;
                        et hoc ipsum paulo post replicat. Unde illi qui ponunt
                        esse in angelis compositionem solum ex essentia et esse vel
                        ex subiecto et accidentibus expresse iis contradicunt, quia
                        tales compositiones non sunt compositiones ipsius essentiae
                        seu ipsius quod est nec sunt compositiones tanquam (b) ex
                        partibus aliquod totum constituentibus.</p>
                    
                    <p>lis igitur visis quae sunt communia omnibus
                        substantiis attendenda sunt sequentia duo
                        substantiis angelicis propria: an scilicet ratio
                        et natura materiae cum natura angelica possit
                        se compati; et post, an natura substantiarum
                        intellectualium possit sine materia in suo
                        complemento salvari.</p>
                    
                    <p>Et primum quidem, quod scilicet possint se
                        compati, plene patebit ostenso quod materia in
                        eis posita non repugnat eorum incorruptibilitati
                        aut simplicitati nec eorum intellectualitati
                        nec libertati. Quia autem hoc ex responsione argumentorum
                        quae huius contrarium directe concludunt sufficienter
                        patebit, idcirco usque tunc differatur.</p>
                    
                    <p>Ultimum autem, quod scilicet sine materia
                        secundum modum prae definit a non possint substantiae
                        intellectuales in complemento suae existentiae
                        et speciei salvari, licet ex superioribus iam
                        sufficienter possit colligi, quoniam generaliter hoc de omnibus
                        entibus est ostensum: nihilominus tamen ad abundantiorem
                        huius evidentiam praedicta ad propositum applicemus.</p>
                    
                    <p>Defectus enim materiae secundum rationem supra positam
                        acceptae ponit in eis essentiam omnino imparticipabilem
                        et imparticipatam (c) et sic per consequens Deo aequalem, sicut
                        hoc in sequenti quaestione magis patebit. Ponit etiam eos
                        respectu Dei omnino invariabiles et insusceptibiles omnis )d)
                        doni sui et cuiuscunque gratiae seu influentiae suae. — Praeterea,
                        quaero an Deus posset unum angelum aut quamcunque
                        substantiam intellectualem sibi personaliter unire; et
                        quidem secundum fidem nostram oportet concedi quod sic.
                        Sed forma simplex in se ipsa manens et imparticipata nullo
                        modo potest radicari et existere in alio supposito, cum sit
                        per essentiam suam existens in se (a) ipsa et ita sit sibi
                        essentiale existere in se quod non possit intelligi sine tali
                        existentia nec talis modus existendi aliquo modo addat aliquid
                        ad ipsam, quantumcunque nudam et absolute cogitatam,
                        nec dicat aliquid quod possit sibi auferri, si in eius substantia
                        nulla est penitus substantialis compositio. Non enim potest
                        dicere accidens, sicut de se patet et sicut satis (b) alibi
                        est probatum; quia tunc ratio suppositi et entis seu ipsum
                        suppositum et ens esset (c) sibi ipsi accidentale et quia oporteret
                        quod esset tale accidens in quo tam natura quam omnia
                        accidentia substantificarentur tanquam in eorum supposito.
                        Ponit igitur haec positio Deum non posse angelum nec aliquam
                        substantiam intellectualem sibi personaliter unire.</p>
                    
                    <p>Ponit etiam eorum intellectum omnino inerrabilem et invariabilem
                        et eorum libertatem omnino impeccabilem et
                        immutabilem, impassibilem et impunibilem (d) et imbeatificabilem
                        et penitus ab omni passione seu receptione et ab omni
                        determinata inclinatione et aspectu, etiam ab omni accidente
                        penitus elongatam (e). — Et sicut in sequenti quaestione patebit,
                        sequitur ex ea in omnibus hominibus unitas intellectus; contraria
                        enim praedictorum potentiam receptivam seu participantem
                        necessario in se includunt, et sic per consequens
                        materiam superius praedefinitam. — Et ex ea sequitur quod
                        anima rationalis sit ita absolute et perfecte in se ipsa manens
                        quod nullo modo possit corpori aut alicui alteri substantialiter
                        uniri et maxime tanquam participatum in participante
                        et sicut receptum in recipiente. Si enim ratione
                        suae simplicitatis et intellectualitatis nullo modo potest sibi
                        competere quod sit aliquo modo recepta et participata in
                        aliqua materia spirituali et simplici et quasi sui generis:
                        multo minus ex eisdem causis poterit sibi competere quod
                        sit recepta et participata in materia corporali. Si etiam ex
                        eo, quod eius essentia est manens in se ipsa tanquam (f) sibi
                        ad esse sufficiens et tanquam imparticipabilis, nullo modo potest
                        esse in materia spirituali (g): eisdem causia sequitur
                        quod nec in materia corporali. Hoc autem in sequenti quaestione
                        amplius patebit.</p>
                    
                    <p>Ut autem sciatur quod haec opinio est recte
                        sanctorum: sub expresso vocabulo materiae dicit <name ref="#Augustine">Augustinus</name>
                        materiam esse in angelis. Dicit enim, <ref><title ref="#Confessions">Confessionum</title>
                        XIII</ref>, a medio et ultra (1), exponens illud (2) in principia fecit
                        Deus caelum et terram et inter alios modos exponendi ponens
                        unum, quod per caelum intelligatur materia invisibilium, per
                        terram vero materia visibilium, ita scilicet quod per (a) terram
                        invisibilem (b) et incompositam intelligatur materies corporalis
                        (c) ante qualitatem formae, per tenebras autem super
                        abyssum spiritualis (d) materies ante cohibitionem quasi fluentis
                        immoderationis et ante illuminationem, dans cum hoc
                        rationem quare in utrisque esse possit, quoniam inest quaedam
                        mutabilitas omnibus, sive maneant sicut aeterna domus
                        Dei, sive mutentur sicut anima hominis et corpus:
                        dicit quidem, postquam plures modos exponendi posuit, quod
                        posito quod omnes non fuerint intellecti a <name ref="#Moses">Moyse</name>, quod nihilominus
                        omnes sunt veri (e) secundum indicium Veritatis
                        aeternae. Unde et quemlibet per ordinem verum esse enarrans
                        dicit (3) quod <quote>verus est ille qui ait quod in principio
                        fecit Deus caelum et terram, id est, in Verbo suo coaeterno
                        fecit Deus informem materiam spiritualis et corporalis naturae</quote>.
                        Et exinde usque ad finem eiusdem libri multotiens
                        ponit (4) materiam spiritualem et intelligibilem spiritualis
                        et (f) intelligibilis creaturae. — Et <ref>XIII (g) libro</ref>, circa principium (h),
                        loquens de informi spirituali et corporali, quae non
                        solum vocat informia, sed etiam inchoata, sicut in libro <title ref="#deVeraReligione">De
                        vera religione</title> ipsam materiam non solum vocat (5) quoddam
                        informe, sed etiam quandam inchoationem entium, dicit (6)
                        quod <quote>spirituale informe praestantius est quam si formatum
                        corpus esset, corporate autem informe praestantius quam si
                        omnino nihil esset</quote>. Et post dicit quod <quote>ita penderent informia,
                        nisi per Verbum Dei revocarentur ad divinitatem
                        eius et formarentur</quote>. Et post etiam expressis verbis eas nominando
                        expresse plura dicit de eis. — Item, <ref>V <title ref="#SuperGenesim">Super Genesim</title>,
                        capitulo 10</ref> de nosti-is capitulis parvis, <quote>non itaque</quote>,
                        inquit (1), <quote>corporali sed causali ordine prius facta est informis
                        formabilisque materies et spiritualis et corporalis</quote>. Et
                        postea ponit (a) quomodo <quote>per caelum et terram intelliguntur
                        et per terram invisibilem et incompositam ac per abyssum
                        tenebrosam</quote>, ut in primo libro se dicit tractasse, subiungens
                        quaedam de angelica natura per quae patentius
                        patet quod de materia eorum loquitur. — Item, <ref>VII libro
                        <title ref="#Genesis">Genesis</title></ref> (2), circa principium, quaerens quomodo ante creata
                        fuerit simul cum primis operibus sex dierum et subiungens
                        unum modum qui dici posset, quod scilicet materiam eius
                        spiritualem de qua fieri posset fecisset in illis diebus, antequam
                        ipsam secundum suam speciem formasset, sed volens
                        post recitationem huius positionis ostendere quod quantum
                        ad hoc non est inconveniens quod materiam ponit in anima
                        rationali dicit (b3): <quote>Si enim quiddam incommutabile esset
                        anima, nullo modo eius materiem quaerere deberemus; nunc
                        autem mutabilitas satis indicat eam vitiis interim atque fallaciis
                        deformem reddi, formari autem virtutibus veritatisque
                        doctrina, et hoc in sua natura qua (c) est anima; sicut et caro
                        in sua natura qua iam caro est et salute (d) decoratur et
                        morbis vulneribusque foedatur</quote>; quamvis quantum ad aliquas
                        alias conditiones ostendat positionem praedictam non multum
                        esse convenientem. — <name ref="#Boethius">Boethius</name> etiam, libro <title ref="#deUnitate">De unitate</title>,
                        si tamen suus est liber, dicit (4) quod (e) aliud dicitur
                        esse unum essentiae simplicitate, ut Deus, aliud simplicium
                        coniunctione, ut angelus et anima quorum unumquodque
                        est unum coniunctione materiae et formae. — Patet igitur
                        quod sic senserunt sancti.</p>
                    
                    <p>Quid autem super hoc senserunt philosophi
                        pagani in responsione argumentorum tangetur.</p>
                    
                </div>
                <div>
                    <head>[Solutio Obiectorum]</head>
                    
                    <p>Ad primum igitur dicendum quod non est simile de
                        bonitate et veritate et de simplicitate, quia compositum opponitur
                        simplici uno modo relative, sicut totum (a) et pars
                        et sicut suo modo unum et multa, compositum enim est
                        quodam modo multa; alio modo opponitur ei disparate et
                        quasi contrarie. Compositio etiam seu compositum non dicunt
                        aliquid repugnans naturae ipsius compositi nec defectum
                        naturae eius indebitum et innaturalem, sed potius
                        aliquid positivum et naturae complementum. Malum autem
                        et falsitas dicunt quosdam defectus disconvenientes, indebitos
                        et innaturales naturae in qua sunt et opponuntur (b)
                        veritati et bonitati privative; sunt enim quaedam privationes
                        veritatis et bonitatis debitae seu quae inesse debent (c),
                        nec ex eis potest aliquid totum constitui, sicut nec ex
                        ente et non ente. — Praeterea, simplex, prout a se excludit
                        omnem compositionem, idem est quod summe simplex; omne
                        enim tale nullum habet defectum simplicitatis. Bonitas autem
                        (d) excludens a se omne malum non propter hoc excludit
                        omnem defectum bonitatis, quia non omnis defectus bonitatis
                        est malum, sed solum ille qui est indebitus et innaturalis,
                        non autem ille qui est conveniens et naturalis, sicut
                        est unicuique rei conveniens quod non habeat bonitates aliarum
                        rerum. Et ideo dicere quod creatura possit esse simplex
                        absque omni compositione est dicere quod possit esse
                        summe simplex et summe absoluta. Dicere autem quod sit (e)
                        absque omni malo vel falsitate non est dicere (f) quod sit
                        summe bona et summe vera. Summa autem simplicitas non
                        potest communicari creaturae absque contradictione sicut
                        nec summa bonitas.</p>
                    
                    <p>Ad id autem quod additur de primis principiis entium
                        dicendum quod simplicitas eorum potius dicit defectum a
                        perfectione totius ex (g) eis compositi quam perfectionis excessum;
                        unde potius debet dici simplicitas parvitatis et defectibilitatis
                        secundum quam a ratione entis completi deficiunt
                        quam simplicitas plenae et absolutae unitatis. Nec etiam
                        excludunt a se compositionem simpliciter, quoniam de se
                        semper sunt componibilia nec possunt existere nisi in (h)
                        composito; et si possunt, non potest hoc fieri nisi cum modo
                        existendi incompleto et semper contra exigentiam naturae eorum.
                        — Quidam etiam praeter hoc ad hoc dicunt quod nullum
                        principium substantiae est carens omni compositione partium,
                        quamvis in intellectualibus careant compositione quantitativa
                        sicut et entia ex eis composita, quamvis ubique careant
                        compositione naturarum diversae specie vel generis,
                        si tamen sint omnino prima. Volunt enim quod omnis forma
                        habeat compositionem graduum secundum quam potest esse
                        intensior et remissior et virtuosior seu potentior et minus
                        potens. Et dicunt quod sine tali compositione angeli non
                        possunt in suis formis substantialibus se ipsos excedere nec
                        Christi anima nostras, cum omnis excessus respectu eiusdem
                        speciei et formae specificae necessario praesupponat plus haberi
                        de illa specie seu forma; plus autem et minus partium
                        compositionem includunt. Et idem dicunt de caritate maiori
                        et minori, sicut in quaestione de augmento caritatis et aliarum
                        virtutem habet tradi. Consimiliter etiam dicunt quod
                        una materia habet in se de substantia informi et plus
                        per consequens de capacitate quam alia; et loquuntur de
                        maioritate capacitatis quae materiae essentilaiter inest, non
                        de illa maioritate capacitatis (a) quae rationem dispositionum
                        formalium sibi attribuitur, eo modo quo dicitur quod materia
                        corporis humani est capax animae rationalis, prout est debite
                        organizata et non aliter. Dicunt enim isti quod omnis forma
                        habens aliquem ambitum at magnitudinem virtutis et omnis
                        materia habens aliquem (b) ambitum seu magnitudinem capacitatis
                        oportet quod hoc habeat secundum aliquam magnitudinem
                        suae essentia, etsi illa magnitudo non sit situalis et
                        extensa. Et breviter, dicunt quod si aliquid in eis est dare
                        absque omni compositione partium, quod illud est recte in
                        eis sicut punctus in linea vel terminus mutationis in motu,
                        minimum scilicet illius naturae quod excogitare possit.</p>
                    
                    <p>Ad secundum dicendum quod sicut in quaestionibus
                        de sacramento Eucharistiae magis habet tangi, accidentia
                        illa semper sic stant, quantum est ex part sua, ac si materiae
                        actualiter inhaerent. Nulla enim mutatio facta est
                        ex parte eorum, sed solum materia at subiectum sunt eis
                        subtracta et ideo miraculose dicuntur existere; nec est
                        eis datus modus per se existendi absolutus proprie, cum
                        actualiter, quantum est ex parte sua, referantur ad subiectum
                        (c) et recte ita ac si iam actu inhaererent (d). Unde in eis
                        per se existere nihil ponit nisi solum negationem negati;
                        non enim est eis data ratio suppositi seu substantiae primae
                        nec aliquid positivum quod prius non haberent. — Quod autem
                        dicitur quod non possunt inclinari aut inhaerere, etiam quantum
                        est ex parte sua, nisi ilia inclinatio aut inhaerentia
                        habeat (a) terminum actualem: dicendum quod est verum de
                        termino intrinseco, eo modo quo terminum vocamus terminationem
                        cuiuscunque finiti; non autem hoc oportet de termino
                        extrinseco. Potest enim hoc Deus miraculose facere
                        etiam in motu, utpote si moveret aliquid localiter absque
                        omni loco seu locante; sicut posset movere totum mundum,
                        faciendo quod ubi nunc est pars caeli superior, esset ilia
                        quae est subtus nos, ita quod ilia quae est supra nos esset
                        tantum supra eam quantum nunc est; totus enim motus iste
                        nullum haberet terminum extrinsecum. — Quod etiam dicitur
                        quod nulla res potest inclinari ad nihil: dicendum quod inclinari
                        ad nihil potest sumi dupliciter, aut scilicet ad id
                        quod licet actu sit nihil, ex sua tamen ratione dicit aliquid
                        et ens; et hoc modo bene potest aliquid inclinari ad nihil,
                        saltem miraculose. Unde et intellectus noster intelligendo
                        aliquid praeteritum seu quodcunque aliud quod actu est
                        nihil seu non ens refertur aliquo modo ad id quod est actu,
                        nihil dicens tamen ratione (b) obiecti et entis. Aut potest
                        dici alio modo inclinari ad nihil, quia ad ipsam non entitatem
                        et ad ipsam negationem entis aliquid inclinetur; et hoc
                        nullo modo potest fieri per se et directe. Sic autem non est
                        in proposito, sed solum primo modo.</p>
                    
                    <p>Ad tertium patet ex iis quae dicta sunt in principio
                        responsionis principalis. Licet enim materia dicat actum et
                        essentiam, tamen essentialiter (c) differentem ab actu et essentia
                        formali; quoniam actus et essentia materialis includit
                        in se (d) essentialiter privationem informitatis et indeterminationem
                        essendi et ordinem potentialitatis et perfectibilitatis
                        et aliquid magis sibi absolutum quod nobis non est
                        bene explicabile verbo; forma vero includit in se eorum opposita.
                        — Quod autem obicitur quod tunc erunt compositae
                        ex eo in quo conveniunt et ex eo in quo differunt, quasi
                        ex genere et differentia; dicendum quod actus vel (e) essentia
                        est eis commune analogum, sicut et ens, et ita non est
                        genus eorum. Nec etiam omnem rationem differentialem
                        oportet aliquid addere realiter diversum ad illud commune
                        cui additur et maxime ad commune analogum; sicut patet
                        de praedicamentis quae non addunt ad ens aliquid realiter
                        diversum, etiam secundum (a) <name ref="#Aristotle">Aristotelem</name> (1), et tamen
                        aliquo modo addunt aliquas rationes differentiales secundum
                        quas inter se differunt. — Ad illud autem de imperfecto dicendum
                        quod imperfectum non diversificat speciem, si ilia
                        imperfectio non dicat nisi diminutionem eiusdem naturae et
                        speciei quam perfectum superaddit, sicut cum dicimus caritatem
                        vel calorem perfectum et imperfectum. Quando autem
                        privatio imperfectionis est ipsi imperfecto essentialis,et
                        in se includens aliquam differentiam essentialem et realem
                        seu positivam, tunc bene diversificat speciem. Et sic est in
                        proposito, sicut ex praedictis patet.</p>
                    
                    <p>Ad quartum dicendum quod potestas stabiliendi et
                        substantificandi non convenit materiae nisi materialiter, per
                        hoc scilicet quod forma recipitur in ea et terminatur et figitur
                        in ea formae impendentia tanquam in (b) recipiente eam
                        et tanquam in eo (c) cuius est actus non enim materia facit
                        hic aliquid effective nec aliquid formale; forma vero stabilit
                        materiam formaliter. Non igitur (d) convenit materiae nobilissimo
                        modo nec totali, sed solum partiali; formae etenim (e)
                        hoc convenit et altiori modo. — Quod autem dicitur quod recipiens
                        est naturaliter prius recepto: dicendum quod hoc est
                        verum de tali recepto quod recipit existentiam (f) suam a
                        recipiente et quod non dat aliquo modo existere simpliciter
                        suo recipienti, sicut est de lumine recepto in aere. Et sic
                        est de omni accidente. Non autem est verum de tali recepto
                        sine cuius adiutorio existentia (g) seu esse nullo modo potest
                        haberi. Talis autem est forma substantialis respectu suae
                        materiae; licet enim possit aliquando esse sine hac vel sine
                        ilia et pro tanto possit esse prius naturaliter hac forma vel
                        ilia, non tamen simpliciter potest esse sine forma. Et ideo
                        nec simpliciter et absolute et universaliter est (h) prior omni
                        forma, immo sic materia et forma sunt simul natura tanquam
                        correlativa; mutuo enim ad se referuntur, etiam secundum
                        <ref><name ref="#Aristotle">Aristotelem</name>, II <title ref="#Physics">Physicorum</title></ref> (2), per hoc inter alia
                        ostendentem quod ad naturalem pertinet considerare formam
                        et materiam, quia unum correlativum non potest sciri sine
                        altero, cum unum cadat in definitione alterius.</p>
                    
                    <p>Ad quintum dicendum quod quando dicitur formam
                        et materiam ad invicem uniri, unio haec non dicit actum
                        quendam intermedium inter materiam et formam, quia tunc
                        praedicta ratio bene concluderet; et praeter hoc sequeretur
                        quod huiusmodi unio uniretur suis unibilibus, materiae scilicet
                        et formae, alia unione a se, et sic in infinitum. Si enim
                        forma non possit uniri materiae suae nisi per unionem intermediam
                        quae dicat (a) alium actum per essentiam a suis
                        extremis: ergo nec forma unionis poterit uniri suis unibilibus
                        quorum est unio et actus nisi per aliam unionem. — Sequitur
                        enim hoc per locum a toto in quantitate. Quem scienter
                        allego, quia quidam hic et in consimilibus accipientes
                        primo universalem negativam instant in proposito. Et tamen
                        instantia haec est quaedam propositio particularis contenta
                        sub illis, ut quando dicitur quod Veritas addit aliquid diversum
                        essentialiter ad essentiam seu ad ens, probantes per hoc,
                        quia ratio essentiae non est ratio veritatis, immo sunt ratio
                        alia et alia. Et tamen, quando ab eis quaeritur si in, ilia
                        essentia quam addit ratio ipsius veritatis aut (b) consimilium
                        sunt penitus idem ratio essentiae et ratio veritatis: dicunt
                        quod sic; quia, ut dicunt, standum est in primis, alias iretur
                        in infinitum, non intelligentes quod hoc continebatur sub prima,
                        sicut particularis in sua universali, sub ilia scilicet qua dicitur
                        quod ratio essentiae non est ratio (c) veritatis, sed sunt
                        alia et alia ratio. Si autem prima non erat universaliter accepta,
                        tunc ex ea non poterunt aliquam conclusionem formare
                        in aliqua determinata materia sine paralogismo (d)
                        consequentis; erit enim sicut si dicerem (e): quidam homo
                        currit, ergo iste. Si etiam non erit-vera universaliter, tunc
                        simpliciter et absolute non erit vera, sed solum in aliqua
                        determinata materia; nec hoc erit per se, sed quasi per accidens.
                        Et tamen tunc oportebit probare quare sit vera in
                        tali materia et quare magis in ilia quam in alia. Haec autem
                        idcirco tetigi, quia in multis habet locum et maxime
                        in primis et generalissimis conditionibus entis, ut sunt absolutum
                        et relatum, suppositum et (f) natura, essentia et esse,
                        unum, verum, bonum et consimilia. — Dico igitur quod materiam
                        uniri formae non est aliud quam eam per modum possibilis
                        et informabilis esse praesentem formae; et formam
                        uniri non est (a) aliud quam eam per modum actus et informantis
                        esse praesentem materiae. Non enim materia refertur
                        ad formam (b) per aliquem actum formalem aliquo modo,
                        utpote non per aliquam inclinationem actualem vel unionem,
                        sed solum per modum possibilis et perfectibilis et receptivi;
                        nisi forte quando respectu aliquarum ulteriorum formarum
                        oportet eam esse dispositam et coaptatam ad eas per aliquas
                        priores formas, tunc enim refertur ad tales formas (c)
                        non solum ut possibilis et ut capax, sed etiam ut per formas
                        priores disposita et inclinata ad eas. Et consimiliter forma
                        non refertur ad materiam per aliquam aliam formam, acsi
                        esset quaedam materia per formam aliquam sibi additam ad
                        suam materiam inclinata; sed solum refertur tanquam per
                        suam essentiam ut (d) huius materiae actus et non solum
                        actus absolute, sicut et materia per suam essentiam est possibile
                        et capax eius. Alias quaero per quid inclinatio unitur
                        inclinabili quod per eam est inclinatum et e contrario per
                        quid ipsum inclinabile unitur suae inclinationi; et idem
                        quaero de unione et unibili. Et utique non erit dare per
                        quid aliud a se ipsis, nisi eatur in infinitum. Et tamen toto
                        hoc nihil esset dictu secundum veritatem. Secundum hoc
                        autem forma non debet dici appropriata suae materiae per
                        aliquem alium actum, immo de se est terminus proprius
                        materiae et eius determinatio; unde debet dici eius (e) forma
                        propria potius (f) quam appropriata.</p>
                    
                    <p>Ad sextum dicendum quod in definitionem substantiae
                        compositae ex materia et forma oportet quod intret materia
                        seu ratio materiae; alias non dicet totam essentiam compositi.
                        Verum est autem quod materia ponitur ibi oblique,
                        sicut et forma concretive; de substantia enim sic composita
                        non potest aliqua eius pars praedicari directe et in quid.
                        Unde genus quod praedicatur in quid dicit compositum ex
                        materia et forma;-unde in eo, quod genus ponitur in definitione,
                        ponitur ibi materia. Alias quis posset definire hominem
                        nulla facta mentione de corpore humano, non solum
                        per modum correlativi, sed etiam per modum partis hominis
                        essentialis? nonnisi qui diceret quod homo non sit aliud
                        quam anima corporis humani. — <name ref="#Averroes">Averroes</name> igitur hic sicut
                        et in multis aliis insanit. Non enim forma rerum habentium
                        materiam dicit totam (a) quidditatem ipsarum, sicut ipse vult,
                        sed oportet quod dicat aggregatum ex forma-et materia,
                        sicut facit humanitas quam (b) quidam vocant formam totius,
                        quamvis secundum veritatem non possit dici forma nisi metaphorice;
                        alias oporteret quod aliquam materiam veraciter
                        informaret et quod cum ea constitueret tertiam naturam
                        et multa alia inconvenientia alibi (c) tacta. — <name ref="#Aristotle">Aristoteles</name>
                        etiam non hoc videtur ibi sentire, licet mihi non sit cura
                        quid hic vel alibi senserit; eius enim auctoritas et cuiuslibet
                        infidelis et idolatrae mihi est nulla, et maxime in iis
                        quae sunt fidei christianae aut multum ei propinqua. A multis
                        enim ibidem exponitur quod non loquatur de materia aut
                        partibus materialibus in communi acceptis, sed solum de eis,
                        prout sunt particulares et individuatae; alias verba eius sunt
                        etiam contra dictum <name ref="#Averroes">Averrois</name>, cum ipse velit quod intrent
                        definitionem per modum correlativi; et eo modo quo intrat
                        definitionem oportet quod sit prior definito. <name ref="#Aristotle">Aristoteles</name>
                        autem utrumque negat a partibus materialibus; vult enim
                        quod non intrent definitionem totius, sed potius quod totum
                        intret definitionem earum et quod non sint priores suo toto
                        sed posteriores quantum ad intellectum et quantum ad viam
                        definiendi, dans exemplum de circulo et semicirculo et de.
                        recto angulo et acuto qui est quaedam pars anguli recti (d),
                        et de digito et homine cuius est.</p>
                    
                    <p>Vidi tamen quendam qui dicebat Aristotelem, hic
                        satis turpiter fuisse deceptum, in exemplis scilicet quae
                        causa probationis ponit. Semicirculus enim et angulus acutus,
                        prout in eorum definitionibus cadunt circulus et (e) rectus
                        angulus (f), non erant, ut dicebat, partes eorum, sed potius
                        sumuntur ut quaedam tota ab eis et (g) ab aliis partibus eorum
                        divisa. Angulus enim acutus, prout est pars recti anguli,
                        non debet dici angulus (h) acutus nec etiam angulus. Et simi:
                        liter semicirculus, prout est actualis pars circuli, non debet
                        dici figura semicircularis nec etiam semicirculus; in quantum
                        enim est pars eius (i), non est figura sed pars figurae,'nec
                        debet aliquo modo intelligi ut divisus, sed ut unitus. De digito
                        vero et consimilibus partibus dicebat quod duplex est
                        modus partium. Quaedam enim sunt (k) ex quibus simpliciter
                        constituitur ipsum totum, ita quod sine eis nullo modo esse
                        potest, ut sunt in homine corpus et anima et in corpore
                        humano cor et caput; quaedam vero aliae sunt quae non faciunt
                        ad eius esse simpliciter, sed solum ad perfectum esse,
                        substantiale tamen. Et primae quidem simpliciter sunt priores
                        toto, etiam quantum ad intellectum, aut saltem simul et aliquo
                        modo oportet quod in eorum definitionibus cadant; secundae
                        vero nec quantum ad suum materiale nec quantum ad
                        suum formale intrant definitionem totius, si (a) per definitionem
                        non indicetur eorum essentia completa et complete,
                        sed solum eorum essentia simpliciter; quia illo modo non
                        sunt partes illius totius. Et sic dicebat esse in digito et
                        consimilibus.</p>
                    
                    <p>Qui autem nituntur (b) <name ref="#Aristotle">Aristotelis</name> exempla exponere
                        dicunt quod quantitas est materia circuli et anguli et breviter
                        omnium figurarum. Incisio autem non competit figuris
                        nisi per quantitatem quae secundum eos est earum materia
                        et pars materialis; et ideo dicunt quod incisiones semicirculorum
                        non competunt circulo secundum suam speciem, sed
                        solum huic vel illi circulo per materiam suam, quantitatem
                        scilicet individuatam (c).</p>
                    
                    <p>Praedictus tamen dicebat hic quinque inconvenientia
                        implicari: Primo, quia ponit circulum per se non habere
                        partes in quas possit dividi. — Secundo, quia ponit quantitem
                        esse materiam earum. — Tertio, quia ponit incisiones
                        semicirculorum non convenire nisi circulis individualibus,
                        cum semicirculus sit ita commune et ita universale sicut et
                        circulus. — Quarto, quia (d) per quantitatem abstractissime et
                        communissime acceptam, sicut sumitur a mathematicis, etiam
                        prout eam intelligunt ut subsistentem figuris, ponit hunc et
                        ilium circulum individuari; et quod circulo universali cum
                        quantitate universali accepto ponit non posse competere incisiones,
                        etiam per quantitatem illam; unde videtur velle
                        ponere quod quantitas, in quantum quantitas, est individua
                        et nullo modo universalis. — Quinto, quia istimet ponunt et
                        ibidem exponendo dicunt quod materia in communi intrat
                        definitionem non solum compositi, sed etiam ipsius formae,
                        licet per modum correlativi; et ita secundum hoc quantitas
                        et eius partes et materia semicirculorum in communi accepta
                        intrabit definitionem circuli, et ad minus formae ipsorum
                        intrare debebunt; et sic etiam secundum hoc formae
                        digitorum et manuum definitionem hominis seu humani corporis
                        debebunt intrare.</p>
                    
                    <p>Quid autem de iis sit verum ad praesens non curo; ad
                        propositum enim non multum refert.</p>
                    
                    <p>Ad septimum dicendum quod (a) posito quod compositio
                        aliquid addat ad extrema aliquo modo essentialiter diversum,
                        sicut quidam volunt, non tamen secundum eos addit
                        accidens, sed quendam essentialem respectum. Et secundum
                        hoc materia et forma dicent quidem totam essentiam
                        absolutam ipsius compositi, non autem totum respectum et
                        modum ipsius, nisi sumantur ut unitae et coordinatae, sicut
                        suo modo sumuntur genus et differentia in definitionibus. Nec
                        etiam omne quod potest ab alio separari est accidentale,
                        quia (b) tunc forma substantialis esset accidentalis (c) materiae
                        et manus homini et consimilia, sed solum illud quod
                        potest separari absque omni variatione et diminutione substantiae
                        et substantialis esse. — Secundum alios autem qui
                        volunt quod nihil addat ad ipsa essentialiter diversum potest
                        dici, sicut quidam dicunt, quod quando Deus separat
                        hanc formam ab hac materia et ponit eam in altera materia
                        et e contrario materiam sub altera forma, sicut utrumque
                        (d) miraculose potest facere: non fit hoc per aliquem
                        motum vel (e) inclinationem factam in essentia ipsius formae,
                        sed solum per hoc quod datur sibi alius terminus extrinsecus,
                        scilicet alia materia; sicut quando ante aspectum lucis
                        et virtutis solaris transeunt varia corpora sive perspicua sive
                        densa, etiam ipso corpore solari immobiliter stante, mutatur
                        relatio illius (f) aspectus, non quidem in se aut secundum se
                        aliquo modo, sed solum quantum ad hoc quod aspicit aliud
                        et (g) aliud patiens qui est terminus vel medium sui aspectus.
                        Et eodem modo erit de materia, nisi, sicut supra dictum est,
                        quando per praecedentes formas et formales dispositiones et
                        inclinatinones ab aliquo agente inclinatur et ducitur ad (h)
                        aliquam aliam formam.</p>
                    
                    <p>Si autem adhuc contra hoc dicatur quod ad minus (i)
                        oportet in altero extremorum mutationem fieri — nulla enim
                        mutatione facta in aliquo extremorum, omnia (k) sicut prius
                        se habebunt et stabunt —: dici potest quod sicut materia,
                        quamvis in sua essentia sit immutabilis secundum <ref><name ref="#Augustine">Augustinum</name>
                        dicentem, XII <title ref="#Confessions">Confessionum</title></ref> (1), quod secundum suam
                        essentiam caret temporibus ac (a) per consequens motibus (b)
                        et secundum <ref><name ref="#Aristotle">Aristotelem</name>, I <title ref="#Physics">Physicorum</title></ref>, dicentem (2) quod
                        de se est ingenerabilis et incorruptibilis, mutari tamen dicitur
                        per hoc solum quod suscipit varias formas, ita quod tam ipse
                        motus quam termini motuum nihil dicunt materiale, sed solum
                        formale-sic e contrario forma non dicetur mutari per hoc
                        quod in se recipiat diversa formalia (c), sed solum per hoc quod
                        ei substernuntur diversae materiae. Licet enim essentia materiae
                        non sit essentia formae, nihilominus tamen ipsa materia
                        est vere aliquid eius, ita quod auferre sibi materiam est
                        vere aliquid sibi auferre et dare sibi aliam est vere circa
                        eam aliquid innovare et ita bene suo modo, sicut si aliquid
                        formale sibi auferretur (d) et aliud formale seu alia essentia
                        formalis sibi (e) adderetur. Et idem est de materia respectu
                        diversarum formarum, quoniam ipsae formae vere sunt aliquid
                        ipsius materiae, ut merito earum ablatio vel donatio (f)
                        sit materiae mutatio. Quando igitur fit a Deo miraculum
                        per hoc quod haec forma quae modo erat forma huius materiae
                        efficitur forma alterius materiae et simul cum hoc
                        sua prior materia fit materia alterius formae: tunc fit mutatio
                        in utroque extremorum, sed non in eorum essentiis,
                        ita scilicet quod aliquid materiale ipsi materiae addatur
                        vel aliquid formale ipsi formae; quamvis magis proprie
                        possit dici quod solum in ipsis materiis fit mutatio, eo modo
                        quo dicitur quod mutatio proprie non fit nisi in ipso per
                        se mutabili. Quando autem sic fit quod forma remanet absque
                        omni materia, sicut fit in sacramento altaris, tunc in forma
                        remanente non fit mutatio etiam modo praedicto, quod scilicet
                        detur sibi alius terminus vel aliud (g) patiens; sed solum
                        fit mutatio in eo quod sibi subtrahitur, scilicet in substantia
                        panis; nisi pro tanto et hic mutari dicatur, quia suus
                        terminus vel suum recipiens sibi subtrahitur. Cui autem hoc
                        non placet, sufficiat sibi primum; videat tamen quomodo in
                        conversione panis in corpus Christi nulla fit alicuius essentiae
                        annihilatio nec alicuius essentiae generatio, et tamen fit
                        mutatio quae dicitur conversio.</p>
                    
                    <p>Ad octavum dicendum quod, sicut ex praecedentibus
                        sufficienter patet, forma nullo modo per se potest esse subiectum
                        receptionis vel motus, quoniam nullo modo potest
                        habere rationem potentiae vel possibilis nisi per accidens
                        omnino, sicut in argumento illo supponitur; unde non est
                        simile de priori et posteriori et de actu et potentia, sicut in
                        praecedentibus satis patuit. — Concedo autem rationes in praedicto
                        argumento adductas quae probant quod formis non
                        potest convenire potentia recipiendi per materiam, ita quod
                        in se habeant aliquam potentiam passivam praeter illam quae
                        est propria illius materiae; quia, ut credo, valde bene concludunt.
                        — Ad id autem quod additur de individuatione dicendum
                        sicut in quaestione de individuatione dictum est. Non
                        enim forma individuatur a materia, quasi recipiat essentiam
                        suae individuationis a materia (a), ac si materia generaret
                        illam individuationem in ea; nec consimiliter materia (b) sic
                        individuatur a forma; sed pro tanto una dicitur individuari
                        per alteram, quia forma non potest esse aut fleri individua,
                        nisi sit talis in sua essentia quod possit esse actus materiae
                        individualis tanquam existens secundum suam essentiam
                        participabilis et participata et non imparticipabilis (c), sicut
                        est forma Dei. Et eodem modo nec materia potest esse aut
                        fieri individua, nisi sit talis quod sit capax formae individualis;
                        quamvis pro tanto individuatio possit magis attribui
                        materiae quam formae, pro quanto nulla potest intelligi materia,
                        quantumcunque absolute et abstractissime intelligatur,
                        quae unquam in sua abstractione et universalitate possit
                        actu esse aut intelligi ut sic actu existens vel ut sic possibilis
                        existere. Hoc autem potest fieri de forma, sicut patet
                        de formis et perfectionibus quae sunt in Deo. — Ad id autem
                        quod additur de substantificatione dicendum quod materia
                        non exigitur ad hoc tanquam tota causa substantificationis,
                        sed tanquam concausa, et hoc ignobiliori modo quam ipsa
                        forma. Quare autem forma non possit (d) esse in se fixa satis
                        supra patuit. Nec (e) in hoc praevalet sibi materia, quia nec
                        materia potest esse fixa nisi per formam; sed tamen ilia figitur
                        per hoc quod recipitur, haec vero per hoc quod substernitur
                        seu subicitur, unaquaeque scilicet secundum proprietatem
                        suam. Non est etiam intelligendum quod forma
                        recipiat substantificationem a materia, quasi materia efficiat
                        in ea hanc substantificationem; sed solum hoc habet a materia
                        materialiter et receptive et terminative, per hoc scilicet
                        quod est terminus receptivus et solidus suae impendentiae.</p>
                    
                    <p>Ad nonum dicendum quod tam a <name ref="#Dionysius">Dionysio</name> quam
                        ab aliis sanctis dicuntur angeli esse immateriales non per
                        privationem omnis materiae simpliciter, sed solum per privationem
                        materiae corporalis. Quod patet per <ref><name ref="#Damascenus">Damascenum</name>,
                        II libro, capitulo 2</ref> (a1), loquens (b) de angelo; <quote>Incorporeus
                        autem et immaterialis dicitur quantum ad nos; omne
                        enim comparatum ad Deum (c) qui est solus incorporalis (d)
                        et grossum et materiale invenitur; solus enim essentialiter
                        immaterialis et incorporalis Deus est</quote>. Patet etiam hoc
                        ipsum per <name ref="#Dionysius">Dionysium</name> (2) qui crebro in suis libris dicit
                        nostrum intellectum esse materialem et passibilem, pro eo
                        quod per ista sensibilia et corporalia apprehendimus divina
                        et quasi modo conformi ipsis sensibilibus et corporalibus;
                        et idem dicit de nostro affectu. Alias non plus est materialis
                        noster intellectus quam intellectus angelicus. — Ad illud
                        autem <name ref="#Augustine">Augustini</name> dicendum quod non condividit materiam
                        et angelum quasi duo simpliciter diversa, sed solum connumerat
                        ea quantum ad unum in quo secundum se conveniunt,
                        in carentia scilicet temporum; quod quidem convenit
                        angelo non solum ratione suae materiae, sed etiam ratione
                        totius suae substantiae et formalis (e) perfectionis suae gloriae.
                        Alias in eodem libro expressissime vult angelum habere
                        materiam, sicut supra (f) patuit.</p>
                    
                    <p>Ad decimum dicendum quod christiano viro sola
                        <title ref="#Scripture">Scriptura</title> sacra et fides catholica debet esse in robur et
                        culmen auctoritatis; et ideo posito quod omnes pagani" falso
                        dicti philosophi contrarium senserint aut aliqui eorum, non
                        est mihi cura. Licet diversis diversa super hoc videantur,
                        omnibus tamen pensatis quae de eorum dictis legere potui,
                        magis mihi videntur voluisse non esse materiam in eis, sumptam
                        iuxta modum superius praedefinitum. Hoc autem magis
                        tangetur in quibusdam argumentis pro parte vera factis.</p>
                    
                    <p>Ad undecimum dicendum quod prima propositio duplici
                        ratione est falsa, nisi sane et catholice accipiatur, quoniam
                        causam possibilitatis essendi et non essendi videtur attribuere
                        materiae proprie et universaliter, ita scilicet quod hoc
                        conveniat omni materiae et soli; et tamen hoc non simpliciter
                        convenit omni materiae nec in ipsa solummodo est causa
                        huius. Quando enim materia ex sua essentia et specie est
                        determinata ad aliquas formas, nullo modo potest tendere
                        id alias; ut verbi gratia, materia corporalis nullo modo potest
                        recipere formas spirituales nec moveri ad eas hoc modo
                        quod nullam habeat in se formam corporalem et quod per
                        eas flat spiritualis et simplex. Et consimiliter materia spiritualis
                        sic est determinata ad formas spirituales quod nullo
                        modo potest esse totaliter exuta ab eis et formis corporalibus
                        indui. Materia igitur spiritualis non habet in se potentiam
                        talem per quam spirituale possit corrumpi et mutari in corporale,
                        sicut nec e contrario materia corporalis hoc habet.
                        Non etiam convenit hoc soli materiae, immo partim huius
                        rei causa est ex parte formae. Quando enim forma talis est
                        quod perfecte tenet materiam sub se et in tanta sublimitate
                        et stabilitate quod nullum agens creatura potest in eam (a)
                        facere aliquam impressionem aut impulsum seu inclinationem
                        ducentem ad formam contrariam et elongantem eam a forma
                        praedicta: quantumcunque materia, quantum est de se, sit
                        possibilis ad recipiendum formas contrarias seu disparatas,
                        nullo modo poterit duci ad eas nec recedere a forma priori.
                        Et talis ad minus est forma liberi arbitrii; alias non posset
                        esse forma libera et dominativa, sicut alibi est ostensum.
                        Quando etiam formae ad quas materia est possibilis, quantum
                        est de se, sunt talis naturae et excellentiae quod per
                        motum introduci non possunt (b): tunc impossibile erit quod
                        materia ad illas formas duci possit per aliquod agens creatum,
                        cum nullum agens creatum possit educere de materia
                        formas stabiles nisi per motum, sicut alibi est ostensum. Intellectus
                        autem et voluntas dicunt tales formas quae per
                        nullum (c) motum fieri possunt, etiam a Deo, sed solum per
                        absolutum exitum a virtute Dei creante, sicut in quaestione
                        an sint (d) formae generabiles et corruptibiles habet tangi.
                        Et loquor de eis, prout dicunt formas suas; dicunt enim
                        praedictae potentiae non solum formam sed etiam (e) materiam,
                        sicut alibi est tactum. Quando etiam formae ad quas
                        materia est in potentia sunt tales quod sunt eiusdem speciei
                        solo numero differentes vel non habent inter se intelligibilem
                        distantiam seu contrarietatem vel oppositionem talem
                        sine qua non est intelligere motum: tunc per nullum
                        agens creatum nec per aliquem motum (a) poterunt huiusmodi
                        formae fieri in ea. Tales autem sunt formae substantiales
                        angelorum, sicut in sequentibus ostendetur. Et ideo
                        licet eorum materia posset suscipere a Deo formas substantiales
                        cuiuscunque alterius angeli, non tamen per motum
                        hoc posset nec ab aliquo agente creato. Talia autem entia,
                        quae scilicet per motum corrumpi aut generari non possunt
                        nec per aliquod agens creatum aliquo modo fieri vel destrui
                        (b), non vocamus communiter possibilia esse et non esse,
                        immo vocamus ea incorruptibilia et ingenerabilia, quamvis
                        respectu Dei sint mere possibilia. — Est igitur prima propositio
                        neganda quantum ad hoc quod materiam dicit simpliciter
                        et universaliter esse causam possendi esse et non esse
                        et quantum ad hoc quod formis causalitatem huius totaliter
                        tollit. Quod autem ibi pro huius probatione (c) affertur
                        quod hoc formae non potest convenire, cum sit actus et
                        non C) potentia: dicendum quod hoc formae non convenit
                        per hoc quod sit potentia nec simpliciter per hoc quod est
                        actus, sed per hoc quod est actus defectivus, non sufficiens
                        ad materiam plene et potenter sub se tenendam.</p>
                    
                    <p>Ad duodecimum dicendum quod prima propositio est
                        manifeste falsa, si intendit quod potentia secundum essentiam
                        absolutam in qua fundatur debeat diversificari secundum
                        diversitatem actuum et si velit quod extrema relationum
                        in quibus respectus ipsi (e) fundantur multiplicentur secundum
                        multiplicationem alterius extremi. Tunc enim tot
                        erunt patres, quot erunt filii, quamvis ab eodem homine
                        geniti; et tunc tot erunt potentiae intellectivae, quot possunt
                        in ea esse actus et habitus. Nec formarum contrariarum
                        aut diversarum sibi in eodem succedentium contrarie (f)
                        erit una materia, nec plures formae seu naturae formales
                        possent simul recipi in eadem materia; et saltem secundum
                        hoc alia esset materia formarum substantialium et alia accidentalium,
                        etiam in corporibus. Quae omnia sunt absurda.
                        Est ergo hoc tantum intelligendum de ipsis respectibus. Secundum
                        enim quod plurificantur filii, secundum hoc est dare
                        in causa (a) eorum plures respectus ad ipsos. Et sic etiam
                        respectus materiae quos aliquando nomine potentiarum vocamus
                        sunt plures, sicut et formae ad quas terminantur
                        quamvis non oporteat propter hoc quod sint plures per essentiarum
                        diversitatem, sed solum per plurimum rationum
                        realem veritatem, sicut alibi est ostensum. — Minor etiam
                        et eius probatio sunt falsae. Est enim in angelis potentia ad
                        formam substantialem, sicut supra (b) satis est ostensum, sed
                        non est ibi (c) velut ad absentem aut velut ad talem ad quam
                        permotum possit duci, sed solum velut ad praesentem et
                        semper veraciter in se receptam, tanquam ab ea semper
                        informata. Probatio etiam eius nihil valet nisi solum in potentia
                        modis contrariis accepta, quae scilicet est in tendentia
                        ad formam substantialem, ita quod ad (d) eam potest
                        moveri tanquam ad absentem.</p>
                    
                    <p>Quod etiam dicitur, quod scilicet in angelis non est potentia
                        ad formam accidentalem quae per motum possit educi
                        et corrumpi: est contra Sanctorum doctrinam et contra rationem
                        et experientiam et, ut credo contra fidem catholicam.
                        <ref><name ref="#Augustine">Augustinus</name> enim, V <title ref="#SupraGenesim">Supra Genesim</title></ref> et <ref>XII <title ref="#Confessions">Confessionum</title></ref>
                        et <ref>XII <title ref="#deCivitate">De Civitate</title> capitulo 15</ref> et in pluribus aliis
                        locis (1), vult expresse quod in angelicis affectionibus sint
                        motus et tales qui tempore mensurentur. Et, <ref>XV <title ref="#deTrinitate">De Trinitate</title></ref>
                        (2), vult quod conversio nostri intellectus et applicatio
                        sit aciei intellectualis quaedam iactatio et motio qua huc
                        illucque iactatur. Et <name ref="#Anselmus">Anselmus</name>, libro <title ref="deConcordia">De concordia</title>, parum
                        ante finem (3), vult quod voluntas est instrumentum se ipsum
                        movens et omnes alias potentias animae et quod faciat omnes
                        motus voluntarios. <name ref="#Damascenus">Damascenus</name> (4) etiam et fere tota <title ref="#Scripture">Scriptura</title>
                        sacra vult (e5) angelos localiter seu per loca moveri,
                        sicut suo loco plenius habet ostendi. Sed impossibile est
                        motum esse in aliquo, quin ibi sit terminus motus per motum
                        eductus (f); et utique terminus (g) motus formale quid est,
                        magis etiam quam ipse motus. — Est etiam contra rationem
                        rectam; ubicunque enim est dare contrarias formas et tales
                        quae magis et minus recipiunt et quae post actionem agentium
                        eas permanent; tales non est dubium per motum educi.
                        Si enim per simplicem influentiam fierent, tunc statim cessante
                        causa cessaret effectus nec esset in eis omnino (a) plena
                        contrarietas. Sed in habitibus consuetudinalibus seu in affectionibus
                        (b) habitualibus est vera contrarietas cum aliis
                        conditionibus praedictis; vere enim contrariatur humilitas
                        superbiae, castitas luxuriae, largitas avaritiae et sic de
                        aliis; et vere ista recipiunt magis et minus et permanent
                        cessante actione suorum agentium. Constat igitur quod fiunt
                        per motum aut saltem fieri possint, utpote quando paulative
                        et successive ab affectu (c) luxuriae elevat se (d) quis
                        magis ac magis ad affectum castitatjs et sic de aliis. Praeterea,
                        virtutes et habitus consuetudinales, sive boni sive mali,
                        per frequentes actus et applicationes potentiarum magis ac
                        magis educuntur in esse et crescunt. Cui etiam consentit
                        <name ref="#Aristotle">Aristoteles</name>, in <title ref="#Ethics">Ethicis</title> suis (1). Sed hoc non videtur esse
                        aliud quam fieri et crescere per motum intrinsecum in ipsis
                        potentiis magis ac magis factum. — Est etiam contra experientiam;
                        manifeste enim experimur voluntatem nostram per
                        affectus (e) successive magis ac magis elevari aut incurvari
                        et dilatari aut ad se quodam modo coarctari et sic de aliis (f)
                        modis spiritualium motionum.</p>
                    
                    <p>Ratio autem per quam <name ref="#Aristotle">Aristoteles</name> paganus contrarium
                        huius probare nititur, <ref>VII <title ref="#"></title>Physicorum</ref> (2), per hoc scilicet
                        quod virtutes dicit esse quasdam relationes et in ad (g) aliquid
                        secundum eum (3) non est motus, quam sit frivola (h) de
                        se patet; tum quia insanus esset qui diceret quod nullam
                        aliam essentiam dicant praeter meram relationem, et ideo,
                        licet ipsi respectus non sint per se termini motus aut actionis,
                        sunt tamen essentiae in quibus fundantur; tum quia
                        quomodocunque ponantur esse respectus, oportet eis dare
                        aliquid absolutum in quo fundentur per quorum (i) generationem
                        et corruptionem generentur et corrumpantur. Quaero
                        etiam ego ab <name ref="#Aristotle">Aristotele</name> si illae relationes virtutum fiant.
                        Et utique oportet quod sic, cura prius non essent et modo
                        sint et cum secundum eum sequantur ad motus factos in
                        passionibus sensualibus. Sed omne quod fit oportet quod habeat
                        causam sui effectivam et non solum causam mediatam
                        sed etiam immediatam, quia omnis causa media supponit
                        immediatam (a). Quaero etiam an fiant aliquo modo per
                        se aut solum per accidens: et quocunque (b) horum dato
                        semper oportet poni aliquem per se effectum in subiecto
                        seu potentia in qua fiunt. Dicere autem quod motus factus
                        in sensitiva parte et in organis eius (c) sit causa effectiva
                        et totalis ipsarum virtutum non solum est multipliciter absurdum,
                        sed etiam simpliciter haereticum; destruit enim totaliter
                        arbitrii libertatem et virtutum et meriti nobilitatem et
                        multa alia quae suo loco habent magis (d) tangi. — Alia etiam
                        ratio eius quam in libro <title ref="#deAnima">De anima</title> et <ref>I (e) <title ref="#deCaeloetMundo">De caelo et mundo</title></ref>
                        et alibi videtur innuere (1), quod scilicet si in parte intellectiva
                        est,motus, quod ibi erit vera alteratio ac per consequens
                        corruptio et potentia ad non esse, frivola est et vana;
                        tum quia petit principium supponens (f) id quod probare debebat
                        — supponit enim quod ubicunque est motus alterationis,
                        quod ibi sit potentia ad non esse seu ad corruptionem
                        formae substantialis —; tum quia apud omnes est per se notum
                        quod subiectum motus, in quantum tale, per motum non
                        destruitur, sed potius in toto motu semper salvatur et manet,
                        potentiae autem substantiae intellectualis (g) motibus
                        suis subiciuntur, ita quod motiones illae non possunt in eis
                        esse vel intelligi ipsis potentiis in sua specie non salvatis;
                        tum quia tam ipsi <name ref="#Aristotle">Aristoteli</name> (2) quam eius sequacibus est
                        notum quod motus non corrumpit nisi solum formas incontingentes,
                        quoniam nec per motum fiunt omnia ex omnibus,
                        utpote non fit album ex nigro seu ex quocunque non
                        albo, sed solum ex non albo quod privat albedinem tanquam
                        ei incontingens seu incompossibile; sed motus qui sunt (a) in
                        substantiis intellectualibus seu qui ibi esse possunt et eorum
                        termini nullam habent incontingentiam aut oppositionem (b)
                        cum formis substantialibus earum, quin semper potius eas
                        praesupponunt et in sua ratione et existentia semper includuntur,
                        quoniam materia seu potentia passiva substantiarum
                        intellectualium nullum habet ordinem ad huiusmodi motus
                        nec ad terminos eorum nisi mediantibus suis formis substantialibus;
                        tum quia nulla causa effectiva ipsius motus est per
                        se et immediate sui ipsius per motum illius destructiva, sed
                        potentiae cum suis formis sunt causae effectivae omnium motuum
                        fere qui (c) in eis fiunt, ergo per tales motus impossibile
                        est eas destrui per se et directe nec est dare qualiter
                        per accidens hoc posset fleri. Praeterea, quomodo per hoc
                        probatur quod saltem ibi esse non possit (d) motus localis
                        absque omni corruptibilitate suarum substantiarum, cum hoc
                        ponant esse in caelis? Quod autem angeli moveantur per loca
                        et sic per consequens quod habeant in se aliquod mobile quod
                        sit per se subiectum huius (e) motus in quaestione de loco angeli
                        ostendetur.</p>
                    
                    <p>Huius etiam sententiae non videntur omnes philosophi
                        fuisse. Unde <ref><name ref="#Simplicius">Simplicius</name>, <title ref="#SuperPraedicamenta">Super praedicamenta</title>, capitulo
                        De motu</ref>, dicit (1) quod tria sunt genera motuum (f), scilicet
                        motus intellectualis, animalis, naturalis. In praedicamentis
                        autem <name ref="#Aristotle">Aristoteles</name> (2) non determinat nisi de motu corporali
                        et naturali.</p>
                    
                    <p>Quod etiam in praedicta ratione adiungitur quod illud
                        possibile quod est in potentia ad formas accidentales quae
                        de potentia subiecti non educuntur, sicut est lumen in aere,
                        non est univocum (g) cum illo possibili quod est in potentia
                        ad formas substantiales; patet esse falsum ex iis quae in
                        principali responsione sunt dicta.</p>
                    
                    <p>Ad decimum tertium dicendum quod maior est
                        simpliciter falsa, quamvis credam quod sit <name ref="#Aristotle">Aristotelis</name> (3),
                        quia nec etiam credo quod semper oporteat corruptibile et
                        incorruptibile secundum speciem differre, immo nec semper
                        numero. Credo enim quod corpora humana fient vere incorruptibilia
                        post resurrectionem "per suam formam substantialem
                        quae est rationalis anima, sicut alibi habet ostendi.
                        Ratio autem praedictae positionis habet falsum fundamentum
                        et satis superius improbatum (a), quod scilicet incorruptibilitas
                        solummodo possit (b) inesse propter privationem potentiae
                        seu materiae per quam ipsum corruptibile potest non
                        esse et quod corruptibilitas insit solum ipsis corruptibilibus
                        propter talem potentiam vel materiam. Sicut enim (c)
                        supra satis est ostensum, non semper materia est tota causa
                        corruptibilitatis aut incorruptibilitatis, immo semper maior
                        et potior ratio est ex parte formae. Incorruptibilitas igitur
                        potest tribus modis rebus inesse: aut ratione speciei ipsius
                        materiae, quando scilicet secundum suam speciem est ita
                        determinata ad aliquas species formarum quod nullo modo
                        est in potentia ad alias. Et hoc modo non posse corrumpi
                        aut verti in corpora competit intellectualibus, et e contrario
                        non posse verti in intellectualia competit per hoc ipsum
                        corporalibus. Alio modo potest rebus inesse ratione ipsius
                        formae. Et hoc potest fieri (d) duplici via: aut quia scilicet
                        forma ilia est talis naturae quod non potest per motum generari
                        aut corrumpi seu per motum a sua materia separari
                        nec habet aliquam formam oppositam ad quam materia eius
                        per motum posset duci, quamvis alias posset a prima recedere
                        et alteram recipere a causa quae potest hoc facere
                        sine motu, scilicet a Deo. Et hoc modo competit incorruptibilitas
                        solis substantiis intellectualibus, ut credo; de omnibus
                        enim corporalibus dicit <ref><name ref="#Augustine">Augustinus</name>, <title ref="#SuperGenesim">Super Genesim</title>,
                        libro VII</ref> (e1), quod <quote>omne corpus potest in quodcunque corpus
                        verti</quote>. Alio modo ex parte ipsius formae potest hoc
                        fieri, quando (f) in tanta sublimitate tamque potenter tenet
                        materiam sub se quod nullum agens creatum potest in ea
                        imprimere actionem seu impulsum et inclinationem per quam
                        possit vel ad modicum (g) ad formam oppositam inclinari
                        et ab ipsa elongari. Et hoc modo fiet in resurrectione, sicut
                        suo loco magis ostendetur. Ex nullo autem istorum trium
                        modorum potest concludi materiam non esse in (a) rebus incorruptibilibus
                        aut non esse unam genere in omnibus, quamvis
                        ex primo modo sequatur quod non sit eiusdem speciei
                        in intellectualibus et corporalibus; quod in alia quaestione
                        de materia est concessum (b).</p>
                    
                    <p>Ad decimum quartum dicendum quod materia angelorum
                        est ex sua specie et essentia determinata ad formas
                        intellectuales, non tamen tali determinatione quae dicat aliquem
                        actum formalem; sicut nec. materia corporalis est determinata
                        ad primas formas corporales per aliud quam per
                        ipsam. Talis enim determinatio non dicit aliud quam quandam
                        conditionem materialem ipsius possibilis; sicut in quaestione
                        alia de materia est tactum. Quamvis autem materia
                        angelica, quantum est de se, sit indifferens ad formas intellectuales:
                        non tamen propter hoc est mobilis ad illas, causis
                        supra iam dictis.</p>
                    
                    <p>Ad decimum quintum dicendum quod aliud est esse
                        dissolubile simpliciter, aliud esse dissolubile tali vel tali
                        modo, utpote per motum aut per actionem agentis creati
                        aut aliquo consimili modo. Substantiae igitur intellectuales
                        sunt dissolubiles per puram annihilationem principiorum, ita
                        quod dissolutio nihil aliud significet quam annihilationem
                        compositi vel compositionis earum (c). Sunt etiam dissolubiles,
                        quia Deus posset absque motu eas (d) in aliud quodcunque (e)
                        convertere, sicut convertit panem in corpus Christi, aut materiam
                        earum (f) sub alia (g) forma intellectuali constituere et
                        formam earum (h) in alia materia (i) intellectuali ponere. Ista
                        enim non repugnant incorruptibilitati quam ponimus in
                        angelis.</p>
                    
                    <p>Ad decimum sextum dicendum quod ista ratio arguit
                        ex suppositione quod omnium angelorum creatorum et
                        creabilium sit una materia numero, et non solum unitate
                        privativa, sed etiam positiva et reali; quam etiam non ponunt
                        illi qui ponunt unam materiam numero in omnibus. Dico
                        igitur quod tota materia unius angeli vestitur sua forma, non
                        autem propter hoc materia aliorum (k) angelorum. — Quando
                        autem dicitur quod materia angelorum non potest esse divisibilis:
                        verum est de divisione quae in se includit corporalem
                        extensionem et situm seu positionem; nihilominus tamen
                        materiae eorum sunt divisae seu potius diversae (a) per
                        suas (b) proprias essentias, sicut et per suas essentias (c) differunt
                        a suis formis.</p>
                    
                    <p>Ad decimum septimum dicendum quod posito quod
                        materia angeli habeat intra se partes, sicut quidam volunt,
                        non tamen tales quae sint aliquo modo receptibiles situs aut
                        extensionis et ita non tales quarum una possit esse extra
                        alteram tali modo exterioritatis qui in se aliquo modo implicet
                        situm aut extensionem. — Quod autem dicitur quod omni
                        forma abstracta essent actu divisae: idem posset dici de materia
                        corporali; et (d) tamen si divisio proprie sumatur, dicit
                        aliquid formale. Unde proprie non essent (e) divisae nec
                        unitae; unde sicut alibi dictum est, materia non est bene intelligibilis
                        nisi ut sub forma. — Quod etiam adiungitur quod
                        aut esset divisibilis in infinitum aut non: sequendo illos qui
                        volunt eam habere partes, potest dici quod in infinitum, exclusa
                        tamen semper divisione in se implicante situm.</p>
                    
                    <p>Ad duodevicesimum dicendum quod formam esse
                        totaliter inclusam intra suam materiam potest dupliciter intelligi:
                        aut quantum ad suum esse solum, quia scilicet secundum
                        totam suam essentiam est in ea recepta nec alibi
                        existit praeterquam in ea; et hic modus in nullo repugnat liberti
                        creatae, immo sine eo esse non potest, sicut suo loco
                        ostendetur. Alio modo potest hoc intelligi quantum ad suum
                        agere seu operari, quia scilicet nullo modo potest in suam
                        materiam agere et dominative (f) ei praesidere et imperiose
                        eam movere; et hoc modo forma (g) angelica non est a sua
                        materia quasi conclusa.</p>
                    
                    <p>Ad undevicesimum dicendum quod conditiones materiales
                        ex parte obiecti acceptae non impediunt actum intellectus
                        et. voluntatis; alias, res materiales et conditiones
                        earum non possent intelligi aut diligi (h) ab aliquo intellectu,
                        etiam ab intellectu divino. Si autem accipiantur ex parte
                        ipsius potentiae, adhuc non est verum, nisi materiale accipiatur
                        pro corporali. Conditiones enim materiae corporalis, si
                        essent in potentia intellectiva, nullo modo posset aliquid intelligere;
                        sicut nec hoc posset, si sua forma esset forma
                        corporalis. Si vero accipiantur ex parte speciei et actus intellectualis,
                        adhuc non est omnino verum. Oportet enim eas
                        habere aliquam materiam seu aliquod recipiens quod informent;
                        et si sint species rerum materialium et corporalium,
                        oportet eas habere vim repraesentandi conditiones materiales
                        et corporales. — Quod autem (a) dicitur quod quando homo
                        aliquid vult pure intelligere, abstrahit se pro viribus a conditionibus
                        materialibus: dico quod hoc non est verum nisi
                        sub hoc intellectu quod quando homo vult intelligere aliquid
                        spirituale et insensibile seu incorporeum, elevat aspectum
                        suum ab (b) obiectis corporalibus seu a speciebus repraesentantibus
                        corporalia, quales sunt species imaginationis;
                        et quando vult intelligere aliquid universaliter et absolute,
                        tunc per quandam intellectualem discretionem seu distinctionem
                        discernit et discernendo separat rationem naturae absolutae
                        et universalis a ratione suae (c) individuationis. Et
                        quoniam quidam (d) crediderunt (e) materiam esse totam causam
                        individuationis et non posse accipi nisi individualiter
                        et sub conditionibus individualibus: idcirco abstractionem
                        naturae universalis a conditionibus individualibus (f) vocant
                        frequenter abstractionem a conditionibus materialibus, quamquam
                        quidam eorum adhuc magis erronee hoc faciant, pro
                        eo quod credunt species intellectuales esse universales et
                        in nulla materia existentes.</p>
                    
                    <p>Ad vicesimum dicendum quod species intellectualis
                        quantum ad suam essentiam et esse est abstractissima a
                        conditionibus materiae corporalis, non autem a conditionibus
                        materiae intellectualis. Illae autem species per quas intelliguntur
                        materiae corporales quantum ad vim et modum repraesentandi
                        non sunt abstractae a conditionibus corporalibus,
                        cum vere repraesentent corporalia; quamvis sint abstractae
                        seu remota ab eis quantum ad essentiam (g) et esse.</p>
                    
                    <p>Ad vicesimum primum dicendum quod quamvis
                        anima rationalis habeat materiam spiritualem, quia tamen
                        praeter hoc habet essentialem respectum ad corpus humanum
                        tanquam forma ad suam materiam: idcirco nunquam debet
                        dici per se substantia completa, sed potius incompleta.</p>
                    
                    <p>Ad vicesimum secundum dicendum quod una
                        forma bene potest simul (h) informare diversas materias ad
                        ipsam ordinate se habentes. Qualiter autem hoc possit fieri
                        et specialiter a forma rationalis animae in quaestione an (a)
                        sensitiva hominis in substantia animae rationalis radicetur
                        sufficienter pro posse meo est tactum.</p>
                    
                    <p>Ad argumenta autem in contrarium quae de
                        dictis philosophorum sumuntur respondent illi qui credunt
                        philosophis, saltem <name ref="#Aristotle">Aristotelis</name> sequaces in intellectualibus
                        materiam non posuisse; et quamvis mihi non sit curae quid
                        ipsi inde senserint, magis tamen mihi videtur eos materiam
                        iuxta modum praedefinitum acceptam in eis non posuisse (1).</p>
                    
                    <p>Ad primum igitur dicendum quod <name ref="#Aristotle">Aristoteles</name> non
                        creditur voluisse substantias intellectuales esse in praedicamento
                        substantiae, quoniam illas posuit tanquam quosdam
                        deos et totam naturam suae speciei intra se habentes et
                        magis extra genus (b) quam in genere existentes; quamvis
                        animam rationalem pro tanto forte ponat in praedicamento
                        substantiae, pro quanto ponit eam partem formalem hominis.
                        Quod autem hoc senserit (c) arguunt ex eo quod dicit
                        <ref>X (d) <title ref="#Metaphysics">Metaphysicae</title></ref>, quod corruptibile et incorruptibile (e) differunt
                        plus quam secundum genus. Dicunt ergo quod in praedicamentis
                        non agit nisi de substantiis sensibilibus et de
                        earum accidentibus (f) quae faciunt novem praedicamenta,
                        quia nec habitus virtutum, prout secundum eum dicunt qualitates
                        accidentales, creditur posuisse in substantiis omnino
                        separatis, sed in anima hoc esse ex coniunctione ad corpus.</p>
                    
                    <p>Et propter hoc patet ad secundum.</p>
                    
                    <p>Ad tertium dicendum quod <name ref="#Aristotle">Aristoteles</name> non creditur
                        posuisse motum in substantiis separatis; unde et in <ref>VIII
                        <title ref="#Physics">Physicorum</title></ref> vocat (1) eas motores omnino immobiles. Nec
                        mirum, quia nec in anima rationali ponit motum; unde et
                        virtutes ponit ibidem sequi ad motum (a) factum in sensibilibus
                        absque hoc quod motus fiat in ipsa anima; et idem
                        vult de scientia. Et ideo licet ponat motum non posse esse
                        sine materia, non propter hoc (b) sequitur quod posuerit materiam
                        in eis, quia non posuit motum in eis. Quod autem, <ref>I
                        <title ref="#deGeneratione">De generatione</title></ref>, vult quod passio (c) sit ratione materiae;
                        de passione alterante, per quam scilicet aliquid corrumpitur
                        et aliquid generatur, sive simpliciter sive secundum quid,
                        hoc intendit, quam communiter vocat passionem naturalem,
                        sicut eius efficiens motorem naturalem. Unde, in libro <ref>II</ref> et
                        <ref>III <title ref="#deAnima">De anima</title></ref>, passiones quae fiunt in apprehensivis potentiis
                        non vult (d) esse univocas cum passionibus alterativis
                        quas quidam sequaces eius passiones intentionales vocant;
                        primas autem passiones non ponit in substantiis intellectivis
                        nec forte secundas nisi in solo intellectu humano.</p>
                    
                    <p>Ad quartum (e) patet per (f) praedicta; quia si ipse
                        non ponit in eis individuationem contrahentem speciem ad
                        determinatam materiam, non propter hoc oportebit quia de
                        sola tali individuatione videtur velle quod exigat materiam.</p>
                    
                    <p>Ad quintum dicendum quod absque dubio tam <name ref="#Aristotle">Aristoteles</name>
                        quam eius sequaces ponunt in intellectu humano
                        aliquid potentiale quod et intellectum possibilem vocant,
                        sed forte in aliis separatis substantiis hoc non ponunt, saltem
                        ita plene. Non tamen volunt quod aliquam univocationem
                        habeat cum materia, sed solum quantum (g) ad aliqua
                        habeat (h) consimilem rationem, analogice tamen. Unde
                        et <name ref="#Averroes">Averroes</name> manifeste posuit caelum non habere materiam
                        nec habere potentiam nisi solum ad ubi; quia, si haberet materiam,
                        vult quod haberet potentiam ad non esse et quod
                        esset generabile (i) et corruptibile, sicut patet in commento
                        suo super <ref>primum <title ref="#deCaeloetMundo">De caelo et mundo</title></ref> et super <ref>VIII <title ref="#Physics">Physicorum</title></ref>
                        (1).</p>
                    
                    <p>Sextum autem argumentum credo quod bene concludat,
                        quamvis aliquae evasiones sophisticae dari possent. Sed
                        forte ex verbis <name ref="#Aristotle">Aristotelis</name> (2) hoc non sequeretur, quia
                        quod in praedicamentis ponit proprie proprium substantiae
                        esse susceptibile contrariorum, non creditur a multis hoc
                        dixisse nisi de substantia sensibili de qua solum secundum
                        eos praedicamentum contexit; nec secundum eos numerus
                        qui est quantitas discreta est nisi in habentibus quantitatem
                        continuam; et hoc credunt <name ref="#Aristotle">Aristotelem</name> sensisse. Licet
                        autem ista falsissima sint in se, ut tamen inanis et fallax
                        philosophia <name ref="#Aristotle">Aristotelis</name> et sequacium eius in iis et in aliis
                        erroneis evitetur, scienter ista apposui.</p>

                </div>
            </div>
        </body>
    </text>
</TEI>